　　却说光武收军入城，设宴会将，赏劳诸军。惟不见子陵，甚怀忧切。邓禹曰：“主公少虑，子陵素爱隐乐，不求闻达。<br><br>　　今为主公解除急难，喜不自胜，必归山避世去也，可暂舍之。<br><br>　　”光武从劝，遂写表文，令人申奏更始。表曰：昔高皇创业，徒步布衣，仗三尺剑而安天下，则有张良、萧何、韩信三杰之谋，而楚竞不能与之争也。不意吕后专权，操机设变，斩忠臣而戕骨肉，则天下几平息矣！幸文帝颇闻善政，继续江山。传至平卑，贼臣握柄，夺其位而弒其身；殒其名而灭其姓。盖为昏蒙弱甚，不能制理奸谋，使祖宗万载洪基，一旦堕于莽贼！天下纷纷，生民涂炭，秀幸存于白水起集义兵，效文王聘姜渭水，窃高祖拜将郊坛，略服南阳，少安兵甲，遂立陛下为君，以嗣先王之业。庶不失乎天下之望，而有利于社稷之福！今尚寇害未除，安危难一，愿陛下亦宜励精图治，刻志于朝，纳直去奸，参谋决略，务致太平，则臣等之万幸矣。<br><br>　　谅陛下圣德仁威，不劳臣虑。今秀昆阳击拔，旦夕操戈，久困寇攘之围，不能施征服释。城粮盘尽，兵卒饥亡，感上天垂恤孤穷，幸济危途之急，顿使阳回幽谷，枯木生梯！略集众兵，锐精日益。破无霸于西山，斩王寻于北野，雷风大作，雨注成河。赶王邑、严尤轻骑渡走；驱廉丹、吕傲溺水淹亡。唬虎豹于山崖，伏尸骸于坡上。声震天阙，威鸣地府。秀苟全一胜，略获娱情，毕陛下仁恩所被，而致臣等之幸也！臣秀诚惶诚恐，顿首，稽首，百拜，谨奉表上闻。<br><br>　　更始览表大喜，欲飞诏加封刘秀功劳。时八名贼臣朱鲔等，见秀表奏大获胜功，乃私相计议曰：“今刘秀兄弟掌握兵权，威名日甚，恐圣上宠他之能，厌吾之保莫若嘱帝除之，使吾等得为重用。”众皆然之。遂私入后殿见帝，阴谗其事。<br><br>　　更始听罢，沉吟不敢形发。部将刘稷闻之，立起怒曰：“更始何不仁也！伯升兄弟为此东征西讨，北伐南攻，受尽百千汗马之劳，图成大事。又推义让之心，推居帝位。今汝安平宴享，彼甘士卒之身，而反言欲害之，是何理耶！”更始闻言，即宣刘稷至殿，喝令擒下斩首，不容再说。<br><br>　　刘演急上奏曰：“陛下且止，今王莽未除，不可先坏己将，恐众士异心，难同举略。乞陛下仁有！”朱鲔在傍谮曰：“陛下斩者尤当，今刘演兵威势大，与稷同谋，欲夺陛下之权。就彼兄弟之职，陛下可将二人除之，以绝身边之患。”更始准奏，令将演、稷一同斩首。武士得令，推下金阶。刘演仰天叹曰：“令吾大事已成，恨未能扫除内贼，以清国政，则虽死而无憾矣！”言罢，引颈受刃。有诗为证：威名凛凛震华夷，四海来苏望义旗。<br><br>　　一旦命罹奸佞手，忍声抛恨殒丹墀。<br><br>　　却说光武于昆阳闻知兄演被贼臣朱鲔谮杀，顿使魂飞气绝，闷倒于地。众将急救，多时方醒。放声大哭曰：“吾兄扬威四海，声震京华，不意被贼子所害，失我群行！”众将闻悲，俱各掩泣。<br><br>　　是日，光武思兄被害，坐卧不安，即起军驰诣宛城，安服更始。诸州官属悉出接迎。秀端容厉色，不容交接私语，众皆畏服。及至朝见，更始和颜悦色，低声相应，未尝以取伐昆阳之功为念，亦未以兄之见害为怀。孝服不思，丧哀不举，饮食坐笑如常。惟枕席之上则有涕泣而已。更始见其宽宏如此，大惭而愧之，遂拜秀为破虏大将军，封武信侯。仁主之心于此可见。