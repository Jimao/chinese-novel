　　六月，帝以光禄勋杜乔忠直，复升为太尉。时朝自李固之废，内外丧气，群臣侧足而立，莫敢为敌。惟乔正色无所回挠。<br><br>　　由是，朝野皆倚望焉。九月，京师地震，帝召太尉杜乔至殿，问曰：“此何异也？”对曰：“地震者，盖为朝廷失政，天怒忿生，以降灾异。我主可备香烛，追悔前过，祈降新祥。使百姓咸安，国家永固。”帝准奏，令有司整集香花，列于午门之外。自引百官临坛亲祭。帝祝曰：“大汉皇孙刘志，负天重赋，继嗣皇帝，自新即位以来，未经善治，不知何过所及？致使地震京师，人民惧恐。愿天早赐太平，抚安黎庶。”祝罢，北向而拜。须臾，南上一阵风过，地震即止。帝曰：“果尔神明不可欺也。”遂罢还宫而去。<br><br>　　却说梁冀正在府中，自叹身名显贵，势压朝纲，文武公卿，莫敢与抗。惟杜乔、李固二人辄责其过，思欲诬害，以绝身尤。<br><br>　　次日入朝，见粱皇太后奏曰：“国家虽正，二害尚在。若不早除，恐后悔无及。”太后问：“何二害也？”冀曰：“议郎李固，太尉杜乔，今与妖贼刘鲔交通，暗藏兵器于库，欲叛朝廷，夺谋社稷，乞陛下圣鉴。”太后素知乔、固之忠，不从非谀之谤，遂面叱梁冀，拂袖还宫。冀见太后忽拒，大惭而退。回府闷坐，妻问不答。乃自思曰：“是吾错矣！国家权柄俱系吾掌，又且帝庸弱，群臣英敢声言。生死由于我手，何待诏乎？”遂传令收固下狱，逼系而死。后人读史叹曰：读罢遗编恨未伸，奸臣自古害忠臣。<br><br>　　九重日月朝昏雾，万里江山昼掩尘。<br><br>　　黄叶空祠栖息鸟，青山高冢卧麒麟。<br><br>　　夕阳西下猿啼处，花落寒塘野寺春。<br><br>　　次日，冀使人胁逼杜乔，曰：“早从自死，妻、子可全。<br><br>　　若有拒辞，诛夷九族。”乔闻，大骂：“欺天逆贼，不思食汉重爵，贵显朝廷，返毒弒君，而擅专权柄。今尚贪未足，欲侵刘氏江山，诬害忠良，欲专行事。恨不能斩除此贼，以绝汉世之患。虽泉下，亦瞩目矣。”冀闻大怒，急令猛将擒乔下狱，逼系而死。后人有诗感叹：报国捐躯分所当，中兴社稷渐销亡。<br><br>　　精灵充塞乾坤老，名姓传留翰简香。<br><br>　　冤狱含愁春草碧，荒碑无字雨苔苍。　　至今遗像丹青在，古木寒鸦送夕阳。<br><br>　　帝知梁冀残害乔、固二贤，情怀不忍，以其太后贵戚，势满朝廷，不敢声言，闷坐宫中，吁嗟不已。十一月，桓帝登殿，文武拜毕，帝下诏百官，令举独行之才，辅参国政。尚书李膺被诏，遂将黄榜张挂各州，招纳天下贤士。<br><br>　　时涿郡太守举荐本府一人，姓崔名实，有安邦济世之才，扶危治乱之策。及合郡举者，悉赴京师应对。惟实知君庸弱，信任权臣，犯者不诛，有罪者不坐，故欲避名远辱，称病不对。退居闲暇，叹论世情，乃作衰世之论一篇，名曰《正论》，辞曰：凡天下所以不治者，常由人主承平日久，俗渐敞而不悟，政治衰而不知。为天下者，自非上德，严之则治，宽之则乱，何以见其然也？近孝宣呈帝，简于君人之道，审于为政之理。<br><br>　　故严刑峻法，破奸轨之胆，天下晏如，海内清肃。算计见效，优于孝文。及元帝即位，多行宽政，卒以堕损，威权始夺，遂为汉室基坠之主。政道得失，于斯可鉴。　　昔孔子作《春秋》，褒齐桓、管仲之功。夫岂不美文武之道哉？诫达权救敝之理也。故圣人能与世推移，而俗世苦不知变。以结绳之约，复可治乱秦之绪。干戚之舞，足以解平城之围。夫熊经鸟伸，虽延历之术，非伤寒之理。呼吸吐纳，虽度纪之道，非续骨之膏。盖为国之法，有似治身。平则致养，疾则攻焉。夫刑罚者，治乱之药石也。德教者，兴平之梁肉也。<br><br>　　夫以德教除残，是以梁肉治疾也。以刑罚治平，是以药石供养也。<br><br>　　方今承百正之敝，值屈道之会。自数世以来，政多恩贷，驭委其辔。马骀其御，四牡横奔。皇路险倾，方将钳勒鞬辀以救之。岂暇鸣和鸾，清节奏哉！昔文帝虽除肉刑，常斩右趾弃市，笞者往往致死。是文帝以严致平，非以宽致平也。<br><br>　　论罢，遂归隐逸，教授生徒。　　时山阳申长统尝见其书，叹曰：“凡为人主，宜写一通，置之坐侧。”是日，帝纳群臣所举者，凡三十余人，各授爵位。　　各皆谢恩而退。<br><br>　　忽尚书李膺趋殿奏曰：“臣闻泰山琅玡郡贼公孙举等作叛，聚众三万余人，侵州扰县，劫库划财。郡守军兵连年讨之不克，愿陛下早发大兵，救万民之涂炭，解士卒之倒悬。”帝准奏，诏下令李膺选择能治剧者，监军出伐。膺领旨，即召司徒韩韶至府。交拜礼毕，韶曰：“大人有何事见召？”膺曰：“琅玡贼叛，骚动边城。郡守讨之数年，未能克服。圣上诏吾选举雄才捷见者，往收灭之。吾以君韬略闲熟，智识超人，故托往羸镇抚，君幸无拒。”韶曰：“为人臣子，当竭死忠。虽锐锋之刺，热鼎烹之，而不知身之有也。况小敌何可惧哉！愚但庸弱无才，今蒙圣上之命，大人之举，敢效寸节，以表微诚，韶之愿也。”膺大喜，遂与精兵三万，出为羸县之长。送出郭外，分别而去。<br><br>　　却说叛贼公孙举知韶兵至，乃谓众曰：“吾闻韩韶素行贤德，今汉为赢县之长，抚恤良民。若再加兵攻劫，是吾不识人也。”遂戒众军，不许妄入赢境。<br><br>　　韶至，乃令开仓以赈济之。斗级跪进告曰：“仓中积粟，以待本县饥者。此乃郡流民，大人何赈之乎？”韶曰：“长活沟壑之人，而以此获罪，使其含笑入地矣，何为不可？”众皆称服而退。时泰山太守素知韶名，竟无所坐。韶与同郡荀淑、钟皓、诚实，皆尝为县长，所至以德政服人，时谓之颖川四长。<br><br>　　赢县自韶至后，纯用德政教化。所以民歌乐业，狱无讼声。韶之令德着闻于天下矣。后人诗赞曰：铜章墨绶映朱轮，百里花村政化明。<br><br>　　民俗安和无外事，一帘香雾韵琴清。