　　是日，桓帝登殿，文武拜毕，李膺趋上奏曰：“臣领陛下敕命，选举司徒韩韶，出为羸县之长。盗贼闻其盛德，俱感罢归。乞陛下传旨奖敕，使后凡为臣者，竭力于公。”帝准奏，传旨遣使赏封玺书，拜韶为大将军之职。赐金百两，缎匹五十。<br><br>　　使者即往而去。<br><br>　　却说梁冀为帝外戚，一门前后七侯、三皇后、六贵人、二大将军，大夫女食邑称君者七人，尚公主者三人，其余卿、将、尹、校五十七人。惟梁冀擅专国柄，凶恣日积。秉政几二十年，威行内外。天子拱手听言，不得有所亲与。<br><br>　　时议郎邴尊，尝以直言劾冀，冀甚怀恨。一日，召小军黄章谓曰：“吾有一事，欲令汝干。能建奇功，当加重用。”章曰：“将军何事？”冀曰：“颇奈邴尊无理，谤毁上官，吾久欲绝之，恨无是人。今使汝为刺客，阴谋杀害，以复深仇。”<br><br>　　章曰：“将军既是欲行，小人愿死当往。”冀大喜，密言嘱托。<br><br>　　章遂拜别出外。腰藏短剑，直往邴尊府去。<br><br>　　至其门首，门吏问曰：“汝来何干？”章曰：“梁冀将军差来谒见。”邴府吏曰：“邴府退公歇息，可俟升堂，入禀告谒。”章曰：“吾领机密急事，入后报说，何得阻慢上耶？”<br><br>　　吏遂放入。章至后堂，潜躲于案下。至夜二更，尊独秉烛危坐，玩取黄公三略之法。见其预料之机，条条有序，深加感怆，，不自止息。章待良久，见无人侍，遂扯藏身锋刃，潜至其后，望尊肋下一刺。叫声而绝。尊妻惊觉，大喊有贼。令军急关门，遍衙搜捉。黄章见势迫急，忙向后墙爬走。又被巡军逻住，拖着其足，绑押送到厅跪下。<br><br>　　尊妻问曰：“汝何奸贼？！素与无仇，安敢夜潜相府，刺我尊公？早依直供出，免受重刑。”章曰：“小人姓黄名章，为大将军梁冀怨恨尊公直切奏劾其非，故使小人为刺，绝彼祸根。<br><br>　　此非小人之事，乞夫人大恩，姑留残命。”尊妻闻言，大怒，骂曰：“奸谗冀贼，欺主戕忠。吾夫素与无仇，何得行此毒害？<br><br>　　虽临泉下，与汝难休！’，言罢，放声大哭，几闷绝地。喝令门吏将章重责四十棍，监候对证。<br><br>　　次早天晓，尊妻入朝见帝，具奏前冤。帝闻，大怒，骂曰：“欺天谗贼，不念朕以汝为外戚，官高显贵，势满朝廷，专意贪残横肆，暗害忠良，毒弒先帝，而欺朕弱，情实难容。”遂召中常侍单超、徐璜，门令贝援，小黄门史左绾、唐衡等，至殿定计诛之。冀及妻寿闻事露发，满朝文武悉被其害，自知不能逃过，叹曰：“天亡我也！”即日与妻皆系而死。帝降旨，令单超、徐璜等取冀钱货及其田宅，俱追人官。超、璜等遂点百数余人，往冀府内收检。凡得金银三十余万，献入朝廷。帝令分钱一万，以充王府应用。余者悉令县官分济小民。及其田园以业贫者，减天下租税之半。诏下。众遵去讫。　　次日，超等至殿复命。帝即下诏，加封单超、徐璜、贝援、左绾、唐衡五人为县侯，各谢恩出。称超等谓之五侯。又封大司农黄琼为太尉。是时新诛梁冀，天下想望异政。迨琼首居公位，乃举动州郡，素行贪污，至死徙者十余人。由是，海内翕然，称其善德。汝南范滂，少厉清节，博学雄辩。黄琼举为侍中。帝以其清，诏使按察冀州。帝亲送出午门之外。滂登车揽辔，慨然有澄清天下之志。帝叹曰：“范生，真贤士也！”遂别而去。滂传令跟护吏卒，“前途不许骚扰需索民财。如违令者，即斩！<br><br>　　”众皆应诺而起。于是，凛然震肃，声动山川。有诗为证：玉骢金辔出华京，绣豸峨冠体宠荣。　　一道风霜行处肃，动摇山岳鬼神惊。<br><br>　　数日，按临冀州。滂考察官吏，黜贤陟否，并遣放囚徒，皆无不当。凡所至州郡，太守、邑宰有贪赃污暴者，闻其清名。<br><br>　　皆望风解印，辞归而去。于是，州县咸称令德，各持羊酒迎劳。<br><br>　　滂视毫物不受。按遍诸州，还京复命。<br><br>　　却说尚书令陈蕃，上疏荐五处士：豫章徐稚、彭城姜肱、汝南袁闳、京兆韦着、颍川李昙等为仕。帝准奏，传旨令使安车玄纁备礼征聘。使者领旨，即与十数吏兵上马而往。<br><br>　　先至豫章，令人报知徐稚。急出迎接，邀入草堂礼坐。使者见稚动止奇异，言语非常，乃曰：“久闻贤士令名，果无虚誉。今愚荆会，胜拨雾看睹天，倘沐奇缘，尚容清诲。”稚曰：“吾乃山野村夫，但以耕农为志，无一识之可称，分善之可采。<br><br>　　大人何誉之过耶？今幸大人不弃微贱，屈降寒庐，使予暗室生辉，蓬门顿彩。是予正意外之幸也，岂寻常哉！但不知大人此来，有何贵谕？”使曰：“尚书陈蕃，与君素善，故知君才大德，特举荐圣上。令予备礼，安车迎接。愿君早期嘉会，无负蕃心。”稚曰：“蕃见错矣。所举者，要在得宜。则上不负朝廷之望，下可以慰生民之托。今愚一村庸耳，岂当是任！”竟辞不就。使者见其坚不就聘，遂辞拜毕，别往彭城而去。稚后隐居避名，不见于世。<br><br>　　却说姜肱，一日独耕于陇上。辄怠时怀书坐于草坡咏读。<br><br>　　忽见前山一位官长，摆道而来。行将至近，肱急躲开一旁，候其车过。官长见肱手持经书，即下车骑施礼。肱曰：“敢问大人何处官长？”答曰：“吾乃朝廷钦使，欲访姜肱一会。敢托贤君指示其宅何方？”肱曰：“前面竹林庄下，草房便是。”<br><br>　　官长遂谢而去。肱见其使访己，慌忙潜往家中，整饰衣冠出接。<br><br>　　使者望见，笑曰：“君何诈乎？”肱曰：“田中踝跣，岂见长之仪。”二人大喜，携手并入，直履草堂。施礼延之上坐，肱曰：“寒微野士，何幸屈降龙舆，增辉茅室。”使曰：“尚书陈蕃，闻君高人，故上疏天廷，举君护国。诏令愚下卑礼相迎，乞早登车骑，以慰主上求贤之意。”肱曰：“国家梁栋，须宣盛德者为之。吾乃一山农野士，岂有安天下之志哉！”固辞不就。使者见不能下，叹息而起。肱遂送出庄前，二人拜别。使者登骑，径往河南进发。<br><br>　　前行数日，将近其地，沿途询问袁阂之家。得牧童指引，幸至其门。闳知，托称疾笃不起，使妻出问。使者具说所事。<br><br>　　妻一一对答。是日天晚，留使歇息，置酒款待，俱以贫薄之风。　　次早，使者遂别，复往之京兆。<br><br>　　却说韦着，一日于馆中间坐，乃作《夜窗吟》一律，以自舒豁。辞曰：更深坐久烛光短，人静红炉火初暖。朔风吹得簧篁寒，碎点霜华上银管。揽衣拭目雁行细，梅梢月到松梢霁。敲冰化水浇醉肠，写向吟窗敌寒气。鼓鼙冻损声不动，别院人添翠衾重。　　笔兴欲挽阳和回，蝴蝶无情入春梦。朝来闲倚栏杆立，忽听林鸦腈睛日。殷懃细读中夜诗，一笑云边乱山出。歌罢，复吟诗一首：幽居潇洒绝麈侵，独坐庭前得趣深。<br><br>　　且喜往来无俗客，一襟清思付闲吟。　　吟罢，忽人报曰：“朝廷钦使来至。”着遂整冠出接。邀入草堂施礼，尊于上坐，谓曰：“贫居俗士，何幸屈驾而增辉乎！”使曰：“朝廷不幸，佞疾衅生。自梁冀擅政以来，国纲日息，忠臣遭其毒妒，良善屈其非戕。今冀奸虽灭，而善政未陈，故此招求贤士，续挽仁风。尚书陈蕃，知公令德，上疏朝廷，举公振治。愿即随行，慰君之望。”着曰：“吾闻古之君子，邦有道则仕，邦无道则隐。隐非君子之所欲也。人莫己知，而道不得行。群邪共处，而害将及己。今梁冀虽灭罢除，宦贵奸贪犹盛。国领权纲，大势已去。虽有经天纬地之才，亦莫能振之也，况愚一俗子哉！”使曰：“贤公差矣。岂不闻古人云：‘治亦进，乱亦进。’今公抱经济之才，而不能见用于世，亦枉然也。何固执之若此耶？”着曰：“唐虞治世，尚有巢由。<br><br>　　今愚不仕非爵，各有所志。大人何至迫耶？”使者叹息而起。<br><br>　　着送出外，二人拜别。再往颖川而去。<br><br>　　却说李昙知使将至，亦托疾笃不起。使母出对。交拜礼毕，延于上坐，问曰：“贫野孤村，何幸大人屈顾。”使者具说所事。其母答曰：“蒙恩敕聘，万幸之至。但小儿疾笃未可知，有负大人之劳，将何如耶？”使曰：“令郎既疾，天数然也。　　何是说乎？”遂拜辞别，上马回京。暗思：“五贤之志，无一于私。”不胜称美。　　次日至京，入朝见帝，具奏不就之事。帝默然吁叹。又闻安阳魏桓之贤，亦遣使备礼征之。使者即往，将至，桓知不出。<br><br>　　其乡族之人皆劝之行。桓曰：“夫干禄以求进，以行其志也。<br><br>　　今后宫数千，其可损乎？厩马万匹，其可减乎？左右权豪，其可去乎？”众皆对曰：“不可。”桓慨然叹曰：“何桓生行死归于诸子何哉！”遂隐遁而去。使者见其遁隐不出，即日回京复命。却说朝廷自诛梁冀之后，权势专归宦官单超、徐璜、贝瑷、左绾、唐衡五侯，尤贪纵恣，倾动内外。一日，帝临朝会，从容问于待中爱延曰：“朕何如主也？”对曰：“陛下为汉中主。<br><br>　　”帝曰：“何以言之？”对曰：“尚书令陈蕃，任事则治。中常侍黄门，与政则乱。是以知陛卞可与为善，可与为非。”帝曰：“昔朱云廷折栏槛，今侍中而称朕过，敬闻阙矣。”遂拜为五宫中郎将。<br><br>　　却说会稽太守刘宠，为官清白，简除烦苛，禁察良法。于是郡中大治。帝闻，征为郎将作大匠。时本郡山阴县五、六老叟，自若耶山谷间出。闻宠迁官，敬赍百钱送宠，曰：“山谷鄙生，窃见前任太守。吏士贪污，每发扰索民间，至夜不绝。<br><br>　　或犬吠竟夕，民不可安。自明府下车以来，狗不夜吠，民不见吏。愚等年老，遭值圣明，不胜万幸。今闻明府迁任，故自扶奉相送，愿鉴愚等微意。”宠曰：“吾无善政相及，何致公等勤苦馈送？吾何安受？”叟等虔告，宠即选一大钱受之，余悉还父老。叟等拜别而去。宠至京，加为大鸿胪之职。九月，复升为司空。<br><br>　　却说南匈奴单于主，一日朝会，谓众臣曰：“颇奈汉朝先帝不仁，吾国累受其害。切齿之仇，未能伸也。今桓帝庸弱，信任权臣，不能札贤敬士，国势渐倾。吾欲乘衅起兵灭之，以复先帝之恨，可行否乎？”众皆答言曰：“当行。”单于大喜，遂令左谷蠡王，点起匈奴十万，与诸部并叛。乌桓、鲜卑等寇缘边郡，摇动西州。司空刘宠知，急奏帝曰：“南匈奴单于，通结诸部乌桓、鲜卑等，叛已入中界。寇掠边民，乞陛下急将何治？”帝闻大惊，顾谓宠曰：“卿何计焉？”宠曰：“自古匈奴难以善治，必须以威迫之，使有倾服。”帝曰：“然。”　　遂封张奂为北中郎将，与兵十万，北击匈奴。<br><br>　　张奂领旨，即点三军，披挂上马前行。旌旗蔽日，尘土遮天。骑兵步卒，千里不绝。数日方至，立起营寨。次早，奂升军账，召诸将谓曰：“匈奴兵势虽大，并无谋虑。吾等分作两队兵进。一队与之攻战，一队劫其营寨。纵不能破灭，亦使垂手清闲，不能复战。”众皆曰：“将军神算也。”遂着中郎将爱延，分兵三万，缘山绕谷而进，不使匈奴知觉。俟其出后，即入攻劫。延遵令去讫。奂自引军于雁门关下，排阵立战。<br><br>　　单于知汉兵至，亦与十万匈奴分作两阵而进。左谷蠡王当头，单于居后。至关下，两军相对，张奂出马。头顶金练凤尾盔，身穿绛袍银锁甲，手提雁翎刀，腰系狮蛮带，跨上追凤赤马，跃出阵前，大叫（羊喿）靼搦战。左谷蠡王闻言，飞奔上马，立于阵前，谓曰：“小将何名？敢来对敌。”奂曰：“吾乃汉王柱臣，北中郎张奂将军是也。吾汉有何负汝？今来犯界，以讨死乎？”蠡王骂曰：“狼野小将，不禁三合之战，敢出大言。早下马降，免遭剑死。”张奂大怒，提刀跃马，直取谷蠡。　　二人交战，二十余合，不分胜败。令卒擂鼓，抡刀再战。<br><br>　　忽人报曰：“汉将爰延举火劫攻营寨，大王可速救。”谷蠡大惊，急回。单于收军回救。只见满营火发，烧焰胜空。正欲进兵，被爰延大喝一声，当头截祝两军混战，金鼓连天。<br><br>　　随后张奂追至，首冲相击。匈奴大败，走者践足，战者弃甲丢戈。血涨河流，尸横山积。谷蠡拼死杀开血路，救出单于去讫。免等获其辎重、谷粟、牛马，不胜数目。遂令鸣金收军，入寨安歇。次日，张奂升帐，召诸将谓曰：“匈奴战败无食，必回本国。吾等虽胜一阵，不可以持。当乘势攻之，以摧其气，使不敢再加兵犯边。”吩咐众军饱食，披挂上马，分作两队，出寨至关下埋伏。待其经过，首尾击杀。<br><br>　　却说左谷蠡王，保出单于，走至松崖坡下，高树虏旗，召集诸部匈奴，伤折大半。单于甚忧，乃谓众曰：“误中小儿奸计，伤我大兵，夺我辎重，如之奈何？”谷蠡进曰：“陛下勿忧。今虽误输一阵，大兵未折。可回本国养蓄威锐，再作区处。<br><br>　　”单于曰：“然。”遂与诸部匈奴，悉收回国。<br><br>　　至雁门关下，过未将半，忽听一声炮响，关外汉兵齐出。<br><br>　　当头爰延截住，谓蠡曰：“叫汝王单于答话。”谷蠡怒曰：“君出臣护，将主兵行。吾主大圣，岂与小将答话！”延大怒，提刀直龋两马相交，共二十合，不分胜负。背后张奂伏兵又出，两下夹攻，匈奴大败。单于见不能逃，高声叫曰：“汉可休兵，吾愿请降！”奂遂欲罢。谷蠡不服，令卒擂鼓。又战二十合，奂见匈奴疲倦，并力相攻。谷蠡气战不及，遂叫“顺降，愿保吾主之命！”张奂大喜，即令罢兵。顾谓单于王曰：“汝若早自省察，不至伤民损卒。奈何执迷乎？”遂令合兵入关安歇。有《西湖论》曰：汉初遭冒顿凶点，种众强炽。高祖威加四海，而窘平城之围。太宗政邻刑措，不雪愤辱之耻。逮孝武亟兴边略，有志匈奴，赫然命将，戎旗星属。侯列郊畿，火通甘泉。而犹鸣镝扬尘，入畿内至于穷竭武力。殚用天财，历纪岁以攘之。寇虽颇折，而汉之疲耗略相当矣！宣帝值虏庭分争，呼韩邪来臣，乃权纳怀柔。因为边卫，罢关徼之警，息兵民之劳。龙驾帝服，鸣钟传鼓于清渭之下。南面而朝单于，朔易无复匹马之踪。四十余年后，王莽陵篡，扰动戎夷。续以更始之乱，方夏幅裂。<br><br>　　自是，单于得志，狠心复生，乘间侵佚，害流傍境。及中兴之初，更通旧好。报命连属，金币载道。而单子骄倨益横，内暴滋深。世祖以用事诸华，未遑沙漠之外，忍愧思难，徒报谢而已。因徒幽并之民，增边屯之卒。及关东稍定，陇蜀以清，其猛夫悍将，莫不顿足攘手，争言卫、霍之事。帝方厌兵，间修文政，未之许也。<br><br>　　其后匈奴争立，日逐来奔。愿修呼韩之好，以御北狄之冲。<br><br>　　奉藩称臣，永为外擀。天子总览群策，和而纳焉。乃召有司开北鄙，择肥美之地，量水草以处之。驰中郎之使，尽法度以临之。制衣裳，备文物，加玺绂之绶，正单子之名。于是，匈奴分破，始有南北二庭焉。<br><br>　　仇衅既深，互伺便隙。控弦抗戈，觇望风尘。云屯鸟散，更相驰突。至于陷溃创伤者，靡岁或宁。而汉之塞地晏然矣。<br><br>　　后亦颇为出师，并兵穷讨，命窦宪、耿夔之徒，前后并进，皆用果调设奇。异道同会，究掩其窟穴。蹑北追奔三千余里，遂破龙祠，焚阏幕，枕十，桔阏氏。铭功封石，倡呼而还。若因其时势，及其虚旷，还南虏于阴山，归河西于内地。上申光武权宜之略，下防戎羯乱华之变。使耿国之算，不谬于当世。袁安之议，见从于后王。平易正直，若此其弘也。<br><br>　　而窦宪矜三捷之效，忽经世之规，狼戾不端，专行威惠。<br><br>　　送复更立北虏，反其故庭，并恩尔护，以私己福，弃蔑天公。<br><br>　　坐树大鲠，永言前载，何恨愤之深乎！<br><br>　　自后经纶失方，叛服不一。其为疾毒，胡可殚言！降及后世，习为常俗。终于吞噬神乡，丘墟帝宅。鸣呼！千里之谬，与于毫厘，可鉴哉！