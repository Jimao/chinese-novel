　　却说光武于城内才安半月之余，又被桓法钦赶至，将城围祝光武引军弃城出走，法钦挡住谓秀曰：“汝早下马受降，免使朝攻暮击。同扶汉室江山，如不愿从，立时斩首。”姚期等一齐大骂：“奸贼诡徒！假吾汉室之名，贪荣立寇，若擒到手，把作王莽一般，分尸碎首！”法钦大怒，骂其众将曰：“弱寡孤穷，安持大众！”邓禹曰：“群鸦小啄，岂敌凤凰！”<br><br>　　光武催军搦战。鼓噪旗幡。众军交马，杀得天昏地惨，鬼哭神号。光武将虽雄勇，奈三千兵卒，岂敌二十万之军！光武正在危乏，力气不加，仰天叹曰：“常道真天子下降，咸有百灵相助。今吾累困贼兵，何无应乎？”言未讫，忽正南上狂风大作，飞石扬沙，王将军卒，各皆掩面四散。其后耿奔引领三千大军，冲阵混杀，王军大败逃走。邓禹急令收军。耿弇进曰：“主公勿虑，今辽东乌桓国有军数万，臣同耿弇往彼求借，接助主公，斩除此贼，早安天下之民。”光武许之。耿弇父子上马去讫。<br><br>　　光武领军从西南而往，经过州县，俱属王郎所管。行至昆阳，邓禹晓会诸将，诈称王郎子兵至，立于城下，叫上开门。　　遂入衙安下，即令县官高户急炊饭食。高户与手下议曰：“恐是刘秀军兵，待饭熟后，探听虚实，方可与食。”但见军来累累催逼，高户愈生疑心，不令与食。其军各人乱抢，高户言曰：“正是刘秀兵也！”急入后衙擂鼓，催军围捉。光武知之，慌忙披挂上马，引众将往南门急走。高户领军赶袭。光武正至门下，高户叫城上放下砍戕。姚期闻说，纵马飞至门下，奋手一托，光武遂免其害，有诗为证：略举擎国手，支持汉乾坤。<br><br>　　若此英雄汉，谁堪与比论。<br><br>　　光武等走出其城，邓禹曰：“为此一餐小食，险失国家大事！”正欲前行，忽听王郎军至，勒马复奔南走。晨餐宿夜，不敢入城。或食于道旁，或安于空舍。奔至芜蒌亭时，天寒日冻，光武甚有饥色。冯异径往民家求得豆粥一碗，进与光武，略充腹馁。　　再至曲阳传径过，闻王郎子领兵后赶，从者皆有恐惧之心。<br><br>　　行至滹沱将近，小军报曰：“前有大河阻隔，上无桥梁，下无船渡。又听王军后赶，如之奈何？”光武闻报，乃长声叹曰：“前阻后逼，天亡我也！”王霸进言解曰：“臣乞往视，看可渡否？”光武令其急往。王霸飞至河边，见江水泛涨，浪滚滔天，安能得渡？乃仰天祝曰：“吾主刘秀，仁德塞乎四海，与民除灭妖奸。奈贼兵势大，力寡难敌，战败逃此经过，又逢大江阻隔，不能得渡。愿天怜佑，护过此河，免亡贼兵之手！”<br><br>　　祝罢，回报。光武忙相谓曰：“河可渡否？”王霸恐惊众将，乃徐言跪而进曰：“冰坚可渡。”跟护官属听知皆喜。光武笑曰：“侯吏莫妄说也。”遂促兵前往。果见河水冻合。光武大喜，即跃马纵辔而过。王郎催兵赶至河畔，见光武渡水而走，众将一齐争功，竞奔跃过。未及至中，忽一阵风过，冻水粉碎，王郎十万军兵共溺河死。有胡曾诗曰：光武经营业未兴，王郎兵急势相凌。　　须知后汉功臣立，不及滹沱一片冰。