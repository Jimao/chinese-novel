　　却说斩死皇叔刘登者，乃殿前大将军苏献也。王莽大喜，曰：“将军与我同心，恢复天下，官居极品，与国同休，而不敢忘今日之盛德也！”献听之，其喜不胜，遂按剑立阶而言曰：“从今日之令，如有不服者，夷族灭身。竭力匡扶者，封侯拜爵。”众官听罢，一齐应声：“愿同佐护。”王莽曰：“传国玉玺不知今在何处？”苏献曰：“孝元太后收藏。”王莽即令苏献与弟王寻去龋太后正在后宫，不知弒君之事。有宫女急入报曰：“今王莽将鸩酒灌死帝王，苏献杀死皇叔，娘娘尚不知故？”太后闻言大惊，登时魂飞魄散，闷死于地。宫女急救，多时方醒，放声大哭，几苏几绝！乃大骂贼臣：“我汉与汝素无冤仇，何故弒君夺位？”言罢，复思“此贼既杀吾君，必来取印。”遂抱往浇花井投死。将至井边，苏献、王寻二人赶至，截住，叫：“太后，将印何往？”太后曰：“往前殿投献王莽，尔等何故拦挡？”苏献知太后诈言，向前欲夺。太后见其来夺，思将玉印打死此贼，以报杀帝之冤，遂揄起玉印，望苏献便打，被苏献躲开。一声响处，中于太湖石上。献欲进斩首，太后恐被其辱，急投井而死。<br><br>　　苏献见太后自投井死，即捧玉印于手，见损坏一角，以金镶之，献于王莽，具说前事。王莽听罢大怒，令弟王钦领三千羽林军，搜人宫中，将平帝家属并八百娇娥美女，尽行诛戮。<br><br>　　有诗为证：有如春暮起狂风，花落残英遍地红。<br><br>　　杀气冲开金凤阙，昏云闭尽广寒宫。