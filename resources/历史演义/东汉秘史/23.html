　　却说邓骘班师振旅还京。帝以太后外戚，故遣五宫中郎将迎拜骘为大将军。军至河南，帝使大鸿胪亲迎。以中常侍赍牛酒郊劳。王侯以下，候望于道。既至，帝宴，大会群臣，重赐邓骘束帛乘马。骘谢恩出。于是宠灵显赫，光震都鄙。<br><br>　　骘以母忧，乃上书长乐富，乞身归养。时大家班昭在宫，谨礼严惮。太后临朝，每与闻治政事，以昭出入之勤，特封其子成为关内候。太后得见请辞之书，不欲许之，顾问于昭。昭乃上疏以陈之。其疏曰：伏惟皇太后陛下，躬盛德之美，隆唐虞之政。辟四门而开四聪，彩狂夫之瞽言，纳刍荛之谋虑。妾昭得以愚朽，身际盛明，敢不披露肝胆，以效万一。妾闻谦让之风，德莫大焉。故典坟述美，神祗降福。昔夷、齐去国，天下服其廉高。泰伯违邠，孔子称为三让。此皆以光昭令德，扬名于后者也。《论语》曰：“能以礼让为国，于从政乎何有？”由是言之，推让之诚，其致远矣。今元舅深执忠孝，引身自退。而以方陲未静，拒而不许。如后有毫毛加于今日，诚恐推让之名，不可再得。缘见逮及，故敢昧死，竭其愚情。自知言不足彩，以示虫蚁之赤心。太后览昭之疏，深服从之。遂下诏书，令骘等各还里宅第。<br><br>　　由是，益嘉昭誉。昭疾，乃作《女诫内助》之训七篇，以示诸女。辞曰：鄙人愚暗，受性不敏。蒙先君余宠，赖母师之训典。年方十四，执箕扫于曹氏，于今四十余载矣。战战兢兢，常惧黜辱，以增父母之羞，以益中外之累。夙夜敂心，勤不告劳。而今而后，乃在免耳。吾性疏顽，教导无素。恒恐子谷负辱清朝，圣恩横加猥赐金紫，实非鄙人庶几所望也。男能自谋矣，吾不复为忧也。但伤诸女，方当适人。而不渐训，不闻妇礼。惧失容他门，取耻宗族。吾今疾沉滞，性命无常。念汝曹如此，每用惆怅。因作《女诫》七章，愿诸女各写一通。庶有补益，稗助汝身矣，其勖勉之。<br><br>　　卑弱第一：古者生女三日，卧之牀下，弄之瓦砖，而斋示告焉。卧之牀下，明其卑弱主下人也。弄之瓦砖，明其习劳主执勤也。斋告先君，明其当敬主继祭祀也。三者盖女之常道，礼法之典教矣。谦让恭敬，先人后己，有善莫名，有恶莫辞。　　忍辱含垢，常若畏惧。是谓卑弱下人也。晚寝早作，勿惮夙夜。<br><br>　　执务私事，不辞剧易。所作必成，手迹整理，是谓执勤也。正色端操，以事夫主。清静自守，无好戏笑。洁齐酒食，以供祖宗，是谓继祭祀也。三者苟失之，何名称之可闻，黜辱之可远哉。<br><br>　　夫妇第二：夫妇之道，参配阴阳，通达神明。信天地之私义，人伦之大节也。是以礼贵男女之际，诗着关睢之义。由斯言之，不可不重也。夫不贤，则无以御妇。妇不贤，则无以事夫。夫不御妇，则威仪失缺。妇不事夫。则义理堕废。方斯二者，其用一也。察今之君子，徒知妻妇之不可不御，威义之不可不整，故训其男检以传书。殊不知，夫主之不可不事，礼义之不可不存也。但教男而不教女，不亦蔽于彼此之数乎！独瘛罚骸鞍怂晔冀讨◆椋◆◆宥◆劣谘◆！迸◆啦豢梢来艘晕◆蛟铡？<br><br>　　敬慎第三：阴阳殊性，男女异行。阳以刚为德，阴以柔为用。男以强为贵，女以弱为美。故鄙谚有云“生男如狼，犹恐其尩。生女如鼠，犹恐其虎。”然则修身莫若敬，避强莫若顺。　　故曰“敬顺之道，妇之大礼也”。夫敬非他，持久之谓也。夫顺非他，宽裕之谓也。持久者，知止足也。宽裕者，尚恭下也。<br><br>　　夫妇之好，终身不离。房室周旋，遂生媟黩。媟黩既生，语言过矣。语言既过，纵恣必作。纵恣既作，则侮夫之心生矣。此由于不知止足者也。夫事有曲直，言有是非。直者不能不争，曲者不敢不讼。争讼既施，则有忿怒之事矣。此由于不尚恭下者也。侮夫不节，谴呵从之。忿怒不止，楚挞从之。夫为夫妇者，义以和亲，恩以好合。楚挞既行，何义之存？谴呵既宣，何恩之有？恩义既废，夫妇离矣。<br><br>　　妇行第四：女有四行：一曰妇德，二曰妇言，三曰妇容，四曰妇功。夫云妇德，不必才明绝异也。妇言，不必辩口利辞也。妇容，不必颜色美丽也。妇功，不必工巧过人也。清闲贞静，守节整齐。行已有耻，动静有法，是谓妇德。择贤而说，不道恶语。时然后言，不厌于人，是谓妇言。兴浣尘秽，服饰鲜洁。沐浴以时，身不垢辱，是谓妇客。专心纺织，不好戏笑。<br><br>　　洁齐酒食，以待宾客，是谓妇功。此四者，女人之大德，而不可乏之者也。然为之甚易，惟在以心耳。古人有言：“仁远乎哉！”我欲仁斯仁至矣，此之谓也。<br><br>　　专心第五：《礼》：夫有再娶之义，妇无二适之文。故曰“夫者，天也。”天固不可逃，夫固不可离。行违神祗，天则罚之。礼义有愆，夫则薄之。故《女宪》曰“得意一人，是谓永毕。失意一人，是谓永讫。”由斯言之，夫不可不求其心。然所求者，亦非谓佞媚苟亲也。固莫若专心正色，礼义居洁。耳无涂听，目无邪视。出无冶容，入无废饰。无聚会群辈，无看视门户。此则谓专心正色矣。若夫动静轻脱，视听狭输。入则乱发坏形，出则窈窕作态。说所不当道，观所不当视，此谓不能专心正色矣。<br><br>　　曲从第六：夫得意一人，是谓永毕。失意一人，是谓水讫，欲人定志专心之言也。舅姑之心，岂当可失哉！物有以恩自离者，亦有以义自破者也。夫虽云爱，舅姑云非。此所谓以义自破者也。然则舅姑之心奈何？固莫尚于曲从。姑云不尔，而足固宜从令。姑云尔而非，犹宜顺命，勿得违戾是非，争分曲直。<br><br>　　此所谓曲从矣。故《女宪》曰“妇如影响焉，不可伤和。”<br><br>　　叔妹第七：妇人之得意于夫，舅姑之爱已也。舅姑之爱已，由叔妹之誉已也。由此言之，我臧否誉毁，一由叔妹，叔妹复不可失也。皆莫知叔妹之不可失，而不能和之以求亲其蔽也哉。<br><br>　　自非圣人，鲜能无过，故颜子贵于能改，仲尼嘉其不贰，而况妇人者也。虽贤女之行，聪哲之性，其能备乎？故室人和则谤掩，内外离则恶扬，此必然之形势。《易》曰：“二人同心，其利断金。同心之言，其臭如兰。”此之谓也。夫嫂妹者，体敌而尊，恩疏而义亲。若淑媛谦顺之人，则能依义以笃好，崇恩以结援。使微美显变而瑕过隐塞，舅姑矜喜，而夫主嘉主。<br><br>　　声誉耀于邑邻，勿乖义骄盈。骄盈既施，何和之有。恩义既乖，何誉之臻。是以美隐而过宣，姑忿而夫愠。毁誉布于中外，耻辱集于厥身。进增父母之羞，退益君子之累。斯乃荣辱之本，而显否之基也。可不慎哉！然则求叔妹之心，固莫尚于谦顺矣。<br><br>　　谦则德之柄，顺则妇之谓也。着罢，令诸女近侍习读，昭为逐一分解，甚是明白。马融闻而喜之，亦令妻女从习。<br><br>　　四年春月，昭卒，寿年七十。太后亲被素服，举哀甚切。<br><br>　　即使北军五校，载丧出葬。传旨为立祠堂，永享春秋祭祀。后传称昭为烈女。