　　却说赤眉、樊崇等，西入长安至郑，进谓刘盆子兄刘恭曰：“更始荒乱，政令不行，故使将军得至于此。今将军拥百万之众，西向帝城，而无称号，名为群贼，不可以久居。不如立宗室挟义诛伐，以此号令，谁敢不服？”遂令众将于郑北高设坛场，选日立帝。六月三日，众将拥护盆子上坛，南面而坐。文武皆唱山呼。<br><br>　　时盆子年十五岁，原在军中主家牧羊，被发跣足，敝赭污身。今见百官拜舞，心惧恐怕，欲啼。兄刘茂谓曰：“陛下休惊，此乃天子当分，为万民之主，何故忧惧？”即与总髻半头赤帻，乘轩车驾大马，四围绛帐遮护，退居闲室，犹从牧儿游戏。<br><br>　　崇虽起勇力，而为众将所宗。然不知书理，难任相位。时徐宣为故县人，原为狱吏，能通《易经》，共推宣为丞相，崇为御史大夫，逢安为左大司马，谢禄为右大司马。文武群臣各封赠讫。　　却说邓禹领萧王之命，自箕关将入河东。河东都尉守关不开，禹攻十日破之，获其辎重千余。乘进围安邑，数月之久，未能攻下。更始大将军樊参闻知禹围安邑，乃引大军五万人，度太阳攻禹。人报知邓禹，禹曰：“狼野小贼，安敢犯境！”即遣诸将，分兵对阵。<br><br>　　樊参出马，谓禹曰：“更始未有负汝，何得唆反？刘秀为帝，今又起军侵犯吾境，欲尽争乎？”禹曰：“本图大事者刘秀兄弟，东荡西除，破灭奸贼于乱世中，创成基业，让彼为君。<br><br>　　今更始荒政不理，故使汝等贼心日炽，串合赤眉，假立盆子为帝，欲夺汉室江山。今再不斩汝等，更待何时？”樊参大怒，跃马提刀直龋邓禹急率诸将出阵。两边混战，金鼓齐鸣；樊参败走，禹率兵赶至解南，众将四围击杀，大破之，斩参首于地，败卒各逃。禹遂收军下寨。　　却说更始知赤眉立刘盆子于郑，使定国公王匡、陈牧、成丹、赵萌，屯新丰李军共兵五十万众，往郑攻伐。时张昂、廖湛、申屠舰胡殷等与御史大夫隗嚣议曰：“今赤眉扶立盆子为君，兵雄将勇，吾更始势败，难以支持！又且累行不仁之事，荒政虐民，吾等早思长计，莫待后悔无及。可于立秋之日，乘其祭社未备，吾等劫杀更始，会合赤眉兵入长安，共佐盆子，则不失乎功名之望！又且为于子孙长久之计也！大夫若何？”<br><br>　　隗嚣大喜，曰：“吾亦有是意，但未会公等约议，不敢决行。<br><br>　　”正话间，忽侍中刘能卿知觉，即往前殿告知更始。更始闻言大晾，叹曰：“恨目不识奸佞，久容贼子唆谋，嫉害忠良之将。而今日果候衅起！”言罢，退殿托病不出。<br><br>　　至次日天晓，召张昂等欲尽杀之。昂等皆入问疾，惟隗嚣不至。更始狐疑，谓众曰：“吾召汝等，必有事故，何隗嚣不至？！”张昂答曰：“陛下少怒，隗嚣随后即至。”更始曰：“汝等四人且于外殿听候，待齐同入，朕有事付。”四人遂退。<br><br>　　张昂、廖湛、胡殷见更始言异，疑恐有变，即突出殿外而去。　　独申屠健在内，更始急传令将健斩首。健告曰：“小臣无罪，陛下何故变心，致臣于死！”更始曰：“朕无负汝，何与众谋造叛！”不容再说，令武士推出斩讫。<br><br>　　却说张昂、廖湛、胡殷三人勒兵叫叛，劫掠东西财库，至晚举火烧门，大战于营中，更始大败。次日，令安车骑百乘，将妻子载上，东奔赵萌、新丰而去。更始复疑王匡、陈牧、成丹与张昂等同谋，乃传旨召人。陈牧、成丹随召至殿，更始令将擒下二人，并皆斩之。王匡知惧，将兵入长安，与张昂等合击。更始急同赵萌领军五万，共攻匡、昂于城内。两军混战，喊杀连天。匡等败走，赵萌赶上。王匡跃马出城，奔投东走而去。更始收军，徙居长信宫。<br><br>　　却说邓禹于关西解城升帐独坐，忽帝使使者持节至，令人报知邓禹。禹急出迎接。至衙内，即安排香案，整笏听宣。诏曰：制诏前将军邓禹，深执忠孝，与朕谋谟，运筹于帷幄之中，决胜于千里之外。孔子曰：“自吾有回，门人日亲，”此之谓也。今朕有将军，山河旦复。自与将军野王分别，掠服寇军，再至于鄗，诸将不时逼请，是六月已未，不得己而即帝位也。<br><br>　　向托将军西伐，历苦勤劳，斩将破军，山西已服。功名远着，德誉已垂，百姓不亲，五品不逊，汝作司徒，敬敷五教在宽。<br><br>　　今遣王都尉授印绶，封为酇侯，食邑万户，汝敬之哉！兹诏示，宜就毋违。<br><br>　　邓禹接诏，拜舞礼毕，即令使者回鄗。是日，亲率大兵五万，渡汾阴河入夏阳，进攻赤眉。<br><br>　　却说更始中郎将左辅与都尉公乘歙，会同十万大军，共进攻禹。至汾阳河，两军相遇，邓禹出马谓曰：“汝何将士？敢来阻路？早伏受降，保汝重用！”左辅曰：“更始知汝反汉，共立刘秀为帝，故遣吾等特来讨伐，还敢巧饰，惑我忠良！”<br><br>　　言罢，跃马抡刀，大叫众将掩杀。邓禹急率诸将出阵。两军混杀，金鼓鸣天。左辅等大败，拨回马走。邓禹催军赶上，追杀数里未及，即罢回兵。有诗为证：汾阳河遇战中郎，戟列锋芒耀日光。<br><br>　　杀气腾空阴雾蔽，威声震野贼兵藏。