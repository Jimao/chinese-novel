　　却说文叔骑上红牛，提刀杀出，围军把卒各个逃散。汉鉴曰：“骑牛夺马杀庞能，得出红牛已在前。”秀遂骑马于后出阵而行。至天晚，其牛不动，忽现一老人，松身鹤发，皓首庞眉，立于其前，谓秀曰：“先生留下红牛还我。”文叔慌忙下牛施礼，告曰：“公若肯卖此牛，不辞高价，愿乞慨赐，以助上阵之功。”老人曰：“汝背后何人也？”光武回头复视，只见老人驾着红牛，化一阵清风而去，留下白纸一张。光武拾起，拆而视之，乃四句诗诗：坤有意定升平，何用干戈日夜鸣。<br><br>　　二百炎刘从此始，红牛直上五云程。<br><br>　　文叔读罢其诗，叹曰：“真乃天助吾也！若非降此红牛相济，安能破贼而脱阵哉！”遂将其诗藏于袖，上马寻路，前望白水村。回穿入山间，见有茅庵一所。从其门外经过，忽听内有人声，作歌自叹。乃驻马听之，其歌曰：对月弹空瑟，当天作短歌。<br><br>　　汉皇难会面，何日起干戈。