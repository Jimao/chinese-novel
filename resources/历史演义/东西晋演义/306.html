&nbsp;&nbsp;&nbsp;&nbsp;却说桓玄走至石头城，闻后军来赶，恐将士不复用命，乃领众走入浔阳，劫晋帝。是时玄腰带宝剑，手提铁鞭，谓帝曰：“今刘裕谋叛，欲来擒陛下，陛下可急从吾走避。”帝见玄内侍皆带剑，环立于侧，面如土色，拱手谢曰：“多蒙报知，愿随走避！”玄曰：“可速上马偕行。”于是帝引宫妃等众从之而行。<br><br>&nbsp;&nbsp;&nbsp;&nbsp;时刘毅见玄走江陵，聚集诸将，商议进兵去追桓玄。因上言曰：“诸桓世居西楚，郡下皆为竭力，桓振勇冠三军，不可追赶，且宜顿兵以计策谋之耳！”何无忌日：“今出师以来，十攻十破，百战百胜，欲擒桓玄逆贼，宜于速追，何自阻慢军心？”又曰：“今之大胜而追，犹如破竹之势，数节以下，迎刃而解，诸君不去，吾自追赶！”言讫，独自引部下之兵去追。<br><br>&nbsp;&nbsp;&nbsp;&nbsp;将至江陵，桓玄见后有追兵，急使桓振率军回马拒战。无忌与桓振交锋大战，未上二十余合，无忌大败走回，来见刘毅、刘道规，言及失利一事。道规曰：“桓玄今去不远，可驱大队军马连夜去追。”无忌日：“止隔三日程途。”道规曰：“既然如此，星夜去追。”于是道规、刘毅及何无忌总率三军，星夜赶来。<br><br>&nbsp;&nbsp;&nbsp;&nbsp;却说桓玄既挟天子走至江陵，及入江陵，见城池崩坏，恐不能守，复挟天子觅船登舟浮江东下，遇着刘毅、何无忌、刘道规等引兵追至。毅等大叫：“留下晋天子还我。”又骂：“桓玄无义之贼，何敢谋劫圣驾！”桓玄大怒，自出交战，未至二十余合，桓玄大败，走下五十余里。桓玄计遣庾雅祖、何澹之等，乘其舟仗旗帜以拒裕等，自挟帝连夜走守湓口，澹之依从其计。<br><br>&nbsp;&nbsp;&nbsp;&nbsp;何无忌、刘道规等率兵共有七千七百人，连昼带夜，追至桑落洲。澹之等所乘舟帜，与玄无二，无忌日：“贼帅必不居此，欲惑我耳！今众寡不敌，战无全胜，此舟战士似弱，我以劲兵攻之，必得之。攻之则彼势沮，而我气倍，宜速攻之，破贼必矣。”众军遂攻得之。因传呼曰：“已擒何澹之，诸军何不早降？”贼军惊忧，追军亦以为然，乘势破之，人众皆各走了。遂进湓口，进据浔阳城，遣使奉送宗庙神主还京师。<br>