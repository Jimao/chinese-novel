&nbsp;&nbsp;&nbsp;&nbsp;刘裕在潼关，王镇恶请率水军自河入渭，以趋长安，刘裕许之。秦王泓使姚丕以兵守渭桥以拒之。镇恶溯渭而上，乘艨冲小舰，行船者皆在舰内，舰外无人。北土素无舟楫，秦人但见舰进，惊以为神。至渭桥，镇恶令军士食毕，传令皆持仗登岸，退后者斩。<br><br>&nbsp;&nbsp;&nbsp;&nbsp;既登岸，即至密使人解放舟舰，任其漂去。渭水迅急，忽然不见。镇恶乃谕士卒曰：“此为长安北门，去家万里，舟楫衣粮皆已随流。今进战而胜，则功名俱显；不胜则骸骨不返，无他计矣！”言讫，乃身先士卒，众踊跃争先，与姚丕战。不上二合，丕大败，姚丕军皆溃。姚泓引兵来救之，为败卒所蹂践，不战而溃。镇恶乘乱，自入平朔门。秦王泓众皆走散，自领家属出降。其子佛念年十二，言于泓曰：“晋人将逞其欲，虽降亦不免，不如引决。”泓怃然不应，佛念登宫墙自投死。<br><br>&nbsp;&nbsp;&nbsp;&nbsp;泓乃将妻子群臣诣垒门降，镇恶以为属吏。城中夷夏六万余口，镇恶以国恩抚慰，号令严肃，百姓安堵，使人迎接刘裕入城。<br><br>&nbsp;&nbsp;&nbsp;&nbsp;镇恶性贪，盗秦府库，不可胜计。裕至知之，以其功大不问。<br><br>&nbsp;&nbsp;&nbsp;&nbsp;收秦彝器、浑仪、土圭、记里鼓、指南车，送建康。余金帛珍宝，皆以颁赏将士，送姚泓去建康。<br><br>&nbsp;&nbsp;&nbsp;&nbsp;裕议将迁都洛阳。王仲德曰：“暴师日久，士卒思归，未可议也！”北凉王蒙逊闻裕灭秦，怒甚。门下校尉刘祥入言争，蒙逊曰：“汝闻刘裕入关，敢研研然也！”斩之。夏千田利领将作大匠，拨夷夏十万人，筑都城于朔方黑水之南。夏王谓百官曰：“时朕方统一天下，君临万邦，新城宜名统万。”阿利性巧而残忍，征土筑城，锥入一寸，即杀作者并筑之。勃勃以为能，委任之。凡造器成呈，工人必有死者。弓射甲不入，则斩弓人，入甲则杀甲匠；由是器物皆精，故勃勃重信任之。<br><br>&nbsp;&nbsp;&nbsp;&nbsp;勃勃自谓其祖从母姓刘非礼，乃改姓赫连氏，言其徽赫与天连地。其非正统者为铁伐氏，言钢如铁堪伐人也。由是众僚皆贺。夏王勃勃闻裕伐秦，谓诸将曰：“裕取关中必矣。然不能久留，必将东归。若留子弟及诸将守之，吾取如拾芥耳。”<br><br>&nbsp;&nbsp;&nbsp;&nbsp;乃秣马养士进据安定岭，北部县皆降之。时刘裕恐勃勃作乱，乃遣使遗勃勃书，约为兄弟，勃勃报许之。<br>