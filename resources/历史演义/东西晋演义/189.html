&nbsp;&nbsp;&nbsp;&nbsp;九月，赵王虎将军夔安率兵七万来攻沔南及邾城。<br><br>&nbsp;&nbsp;&nbsp;&nbsp;初，陶侃在武昌，议者以江北有邾城，宜分戍之。侃每不答，而言者不已。侃乃度木桥，引将佐语之曰：“我所以当寇者长江耳。邾城隔在江北，内无所倚，外接群夷。夷中利深，晋人贪利，夷不堪命，必引虏入寇，此乃致祸之由也。若羯虏有可乘之会，又不资于此矣。”众服其言。<br><br>&nbsp;&nbsp;&nbsp;&nbsp;至是，庾亮欲伐赵，使毛宝、樊峻戍之。虎果然使夔安等将兵来攻，毛宝使将陈忠五人率兵五千出拒。兵至江北岸畔，忽见尘头起处，一军阻住，为头首将夔安，挺枪拍马而出，与陈忠并不打话，互相交战三十余合，不分胜败。忽闻东南角上，喊声大振，桃豹引兵冲突而来。忠急分兵，不及，又与雄一军冲横而来，忠与四人共五将，竭力死战，不能抵挡，大败而逃。<br><br>&nbsp;&nbsp;&nbsp;&nbsp;忠同五将被二路军马包围而来，皆被杀死。余兵无主，俱皆逃走。<br><br>&nbsp;&nbsp;&nbsp;&nbsp;二人得胜，将二万轻骑来攻邾城。毛宝闻前军已陷，不敢出战，急遣人求救于庾亮。亮不即时遣兵去救，因此被安等攻陷邾城。毛宝、樊峻二人突围出城，赵兵后追，前无船渡，皆赴江而死。夔安既陷邾城，率众进寇江夏、义阳，二城皆降。<br><br>&nbsp;&nbsp;&nbsp;&nbsp;安等又进围石城，竟陵太守李阳以兵七千人拒敌，大败而退。<br><br>&nbsp;&nbsp;&nbsp;&nbsp;时庾亮犹欲迁镇，闻邾城陷乃止。<br><br>&nbsp;&nbsp;&nbsp;&nbsp;却说赵王室贵戚豪恣，石虎患之。知李矩忠直，不惧豪恶，虎擢矩为御史中丞，由是内外肃然。虎口：“朕闻良臣如猛虎，高步旷野，而豺豹避路，今得中丞信然！”<br><br>&nbsp;&nbsp;&nbsp;&nbsp;十月，却说燕王皝自以称王，未受晋命，遂使长史刘翔来建康，献捷论功。且言权假王位之意，更请刻期大举，共平中原。晋帝从之。时慕容皝又遣慕容恽慕容霸击宇文部，霸年十三，勇冠三军，所向无敌。<br><br>&nbsp;&nbsp;&nbsp;&nbsp;丁亥六年正月，司空庾亮疾笃，召弟庚翼至卧所，嘱之曰：“吾历官至司空，人臣之位极矣。汝于吾死之后，善事主上，勿生异心，负吾清名也。此权今交付于汝，其柄不可移于他人，自取祸也。”言讫而卒。史说庾翼，字稚恭，乃庾亮弟也。丰仪秀逸，少有经纶大略。<br><br>&nbsp;&nbsp;&nbsp;&nbsp;因是，庾亮临死，以权付彼。翼既代亮率领其众，举哀收殓，殡葬于武昌定金山。此时友人何充，闻知亮死已葬，欷歔叹曰：“埋玉树于地中，使人情何能已？”<br><br>&nbsp;&nbsp;&nbsp;&nbsp;庾亮既死，成帝即以何充为中书令，庾翼都督江、荆等州事。时人疑翼年老，不能继其兄。翼乃悉心为治，戍政严明，数年之间，公私充实，皆称其才。<br><br>&nbsp;&nbsp;&nbsp;&nbsp;却说慕容翰自密云山外，人宇文部降于逸豆归，豆归忌翰才名，欲害之。翰佯狂乞食，举国贱之，不复省录，以故得往来自由，山川形便，皆默记之。时燕王朝以翰因猜嫌出奔，虽在他国，常潜为燕计，乃使商人王车通市于宇文部，因而得入宇文部，见翰称说燕王使车迎殿下归国。翰与王车遂窃逸豆归名马，携其二子逃归。皝大喜，厚遇之，翰亦无二志矣。<br><br>&nbsp;&nbsp;&nbsp;&nbsp;三月，却说赵王虎遣使遗汉王寿书，欲连兵入寇于晋，共分江南。寿大喜，即回书赏使，约定大举，使使去了。寿集舟师大阅于成都，龚壮谏曰：“陛下与胡通，孰若与晋通？胡豹狼也，既灭晋，不得不北面事之；若与争天下，则强弱不敌，危亡之势也！”群臣亦皆叩头泣谏，寿乃止。<br><br>&nbsp;&nbsp;&nbsp;&nbsp;壮以为人之行，莫大于忠孝，既报叔父之仇，又欲使寿仕晋。寿不从，乃诈称病，龚壮遂辞归，以文籍自娱，终身不复到成都矣。<br>