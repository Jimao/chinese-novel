&nbsp;&nbsp;&nbsp;&nbsp;却说刘裕北伐南燕时，徐道覆劝卢循乘虚打入建康，循弗听，曰：“刘裕既伐燕地，则建康不复虚矣。加之裕善用兵，必留重戍险隘，未可轻动也。况今冬寒，不如坚守，以待天时。外结英豪，内修农事，选精锐之兵，乘虚而进，救左则攻右，救右则攻左，我不劳而彼困惫，未及三年，可坐而取胜也。今舍妙胜之策，而决成败于一时，恐不如意，悔之无及。”道覆又曰：“将军久住岭外，岂将此传之子孙耶？正以刘裕难与为敌也。今裕顿兵坚城之下，未有还期，我以此时领军士攻击何、刘之徒，如反掌之易耳！不乘此机，苟求一日之安，裕平齐后，以玺书征君，自将屯豫章，遣诸将率锐师过岭，恐将军不能当也；若先克建康，倾其根蒂，裕虽南还，无能为也！”循乃从之。<br><br>&nbsp;&nbsp;&nbsp;&nbsp;初，徐道覆计使人伐船材于南康山，至始即贱卖，居人争市之。至是悉白取之以装舰，旬日办成。循从道覆之计，分兵三队攻卢陵、南康、豫章三郡。郡守因裕抽兵北伐，无兵守御，惧皆奔逃，被循所占。循既得三郡，徐道覆又谓循曰：“今虽连得三郡，皆是冲要之处，若江陵刘道规来取，吾难守也！吾自以兵去攻，公可速遣人入蜀，说谯纵以兵寇江夏，使彼不遑来也。”循从其计，即使人入蜀见谯纵曰：“卢将军以众入建康，恐刘道规、何无忌攻其后，将军若能攻江陵，敌住二人，倘得京邑，以西地属公，共结为唇齿，永为和好，誓不相侵。”<br><br>&nbsp;&nbsp;&nbsp;&nbsp;谯纵闻言，即遣荆州刺史谯道福同桓谦引兵三万来寇江陵。<br>