&nbsp;&nbsp;&nbsp;&nbsp;却说成王李雄，生疡于头，身多金疮，及病，旧痕皆脓溃，诸子恶而远之。独太子班日夜侍侧，不脱衣冠，亲为吮脓。雄自料不起，召建宁王寿，受遗诏辅政，谓寿曰：“卿乃朕之至亲，国之元忠，今联将归，托汝后事。吾闻传国以嗣，嗣不肖即以德，今诸子皆非鼎器，故不立而立班。班有仁孝，可以为君，卿善事之，勿负联言。”言讫，又谓班曰：“建宁王有智谋，卿可举国委之。”言讫而卒。<br><br>&nbsp;&nbsp;&nbsp;&nbsp;李班治丧讫，居数日，寿等扶班即位，政事皆委于寿及司徒何点、尚书令王怀，班居中行丧礼，一无所预。百官备礼，班举哀发丧。<br><br>&nbsp;&nbsp;&nbsp;&nbsp;却说李雄在位三十二年，雄宽厚，简刑约法，时海内大乱，而蜀独无事，百姓殷实，门不闭户。雄常无事出外行游，忽见丞相杨褒在后持矛驰马，雄怪而问之，何如做作？褒对曰：“夫统天下之重，如臣所乘恶马而持矛也，急之则虑自伤，缓之则惧自失，故马驰而不制也。”雄悟，即还，而不复出。<br><br>&nbsp;&nbsp;&nbsp;&nbsp;班既立为后蜀成都王，李雄庶子李越先已屯江阳，闻雄死，乃奔丧成都，与其弟李期欲谋作乱。成王班弟李忤窃知，密告于班，劝遣越还江阳，免其在此为患，乃以期为梁州刺史，使往镇，庶无内变。成王班以雄末葬，不忍，推诚待之，且曰：“二人既为谋，卿可代吾领兵五万，出屯涪城，彼必不敢为变。”于是忤领兵出屯于涪。<br><br>&nbsp;&nbsp;&nbsp;&nbsp;李越谓期曰：“蜀地乃吾家天下，今班嗣立，你有何计策将班杀之？我虽居长，愿让位与汝，汝意下如何？”期曰：“吾有此意久矣，明早待班来殡宫，朝哭父王，吾与兄领兵心腹二十余人，各藏利刃，伏而杀之，而后取其大位，其计可么？”<br><br>&nbsp;&nbsp;&nbsp;&nbsp;越曰：“此计虽善，恐百官不服。”期曰：“易耳，诬班谋杀君父，自夺大位，吾欲杀之，谁敢忤之？”二人计议已定。<br><br>&nbsp;&nbsp;&nbsp;&nbsp;次日平旦，越、期二人领了心腹二十余人，各藏利刃，人殡宫埋伏。不一时班至，望灵柩拜哭在地，被李越一刀砍在地下，左右欲持兵器向前，被李期大喝曰：“不得无礼！李班谋杀君父，吾故杀之，吾等受太后诏，故杀之，其余人等，都皆赦免！”于是众随宫人各散，李越即出前殿，聚集文武百官谓曰：“李班欲速得位，谋杀君父，吾故杀之。我弟李期有仁有德，今可以登基。汝等群臣，速行君臣之礼，有不服者，以班为例。”言讫，扶李期上坐。期推让再四，方上龙座。越率群臣，山呼万岁。期既即位，改号为玉恒元年。以兄越为相国，加大将军。李寿为大都督，皆录尚书事。<br><br>&nbsp;&nbsp;&nbsp;&nbsp;却说成帝设朝，加庾亮为征西将军，假节钺，督江、荆、益、豫、雍、梁六州诸军事。亮在武昌得诏旨，受征西将军印绶节钺，重赏使人还都，以殷浩为记室参军，以褚裒为豫章太守，社又为丹阳丞。<br><br>&nbsp;&nbsp;&nbsp;&nbsp;史说褚裒，字季野，少有简贵之风。昔谯国桓彝因见，常谓之曰：“季野有‘皮里阳秋！’”言其外无臧否，内有褒贬也！时谢安亦推重之，恒曰：“裒虽不言，四时之气备矣。”<br><br>&nbsp;&nbsp;&nbsp;&nbsp;初，裒总角谒亮，亮使郭璞筮之，卦成，璞骇然。亮曰：“莫非不祥乎？”璞曰：“此非人臣之卦，不知少年何以得表斯祥？此乃大贵之卦，二十年外，吾言方验，”后其女为康皇后，乃拜侍中、录尚书事，其卦果验。杜乂，字弘理，性纯和，美姿容，有盛名于江左。王羲之见面目谓曰：“肤如凝脂，眼如点漆，此神仙中人也。”桓彝亦曰：“卫玠神清，杜乂形清。”<br><br>&nbsp;&nbsp;&nbsp;&nbsp;殷浩，乃陈郡长平人，羡之子也；褚裒，阳翟人也；杜乂，桂陵人，预之孙也，此三子皆以识度清远，善谈《老》、《易》，擅名江东。而浩尤为风流所宗，故庚亮录用而重之。<br>