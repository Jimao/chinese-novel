&nbsp;&nbsp;&nbsp;&nbsp;十月，代公猗庐得刘琨书，发兵来救晋阳。猗庐以其子修之率军十万为前锋，自率二十万为继后。刘琨知代动兵，乃随路迎接代公猗庐，甚称惭愧，言失镇之因。猗庐亦以善言安慰其心，就令刘琨收散卒为向导，特进晋阳。刘曜亦引兵屯于汾东拒之。次日，交战十数合，刘曜莫能抵挡，大败坠马，身中七创。曜见代军雄盛，乃引兵夜逾蒙山逃归，被代公催军追之，战于蓝谷。大败，被代公杀得汉兵伏尸数百里。刘曜及粲只余二千余人走还。猗庐因出猎寿阳等山，陈阅皮肉，山为之赤。<br><br>&nbsp;&nbsp;&nbsp;&nbsp;刘琨自营门步入拜谢，固请进兵讨汉。代公曰：“吾远来士马疲敝，况百年之寇未可顿除，且待后举，而刘聪不敢复寇也。<br><br>&nbsp;&nbsp;&nbsp;&nbsp;留大将戍晋阳，吾暂回国。”言讫，留其将箕澹戍晋阳，自回去讫。刘琨乃自徙居阳曲屯扎。<br><br>&nbsp;&nbsp;&nbsp;&nbsp;讫十二月，贾疋人关，杀梁州刺史彭仲阳。至是，其子彭天护率群胡前来报仇。疋发兵与天护交战，不三合，疋被天护所杀。疋既死，群胡散，大众推麹允为雍州刺史。<br>