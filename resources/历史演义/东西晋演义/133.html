&nbsp;&nbsp;&nbsp;&nbsp;却说王导举羊鉴为将讨徐龛，鉴率众屯兵于下邳，不敢进。<br><br>&nbsp;&nbsp;&nbsp;&nbsp;独徐州刺史蔡约得命，率骑兵二万来击龛。龛引众拒迎，战不十合，龛大败，遣使求救于后赵王。石勒使其将王伏都率兵一万来救之。时王伏都淫暴，不进助战，龛疑其袭己，请其来赴宴而斩之，令使人来后赵，称伏都罪状，请别为救。后赵王怒而不受。<br><br>&nbsp;&nbsp;&nbsp;&nbsp;朝廷敕鉴进兵，鉴犹疑，惮不敢进，于是刁协劾鉴之罪。<br><br>&nbsp;&nbsp;&nbsp;&nbsp;元帝从其说，除名，诏以蔡豹代领其兵。王导自惭以失誉，奏帝乞自贬，元帝不许。<br><br>&nbsp;&nbsp;&nbsp;&nbsp;却说京兆人刘宏，客居凉州，以妖术惑众，张实左右皆信而事之。宏自言天与神玺，应王凉州。张实帐下阎涉等欲谋杀实而奉之。初，实弟张茂，密知其谋告之，实大怒，使兵五百，去收宏。未及至，阎涉等已知，入杀实。实死，前所使五百之兵，已入天梯山，将刘宏执之而还；见实被害，众遂将宏斩之，诛其党阎涉等数百人。左司马阴元等以实子张骏尚幼，推其弟张茂为凉州刺史。茂以实子骏为世子，茂代领其众，安抚凉州。<br>