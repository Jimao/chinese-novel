&nbsp;&nbsp;&nbsp;&nbsp;却说燕王皝与左司马高诩，谋伐宇文逸豆归，诩曰：“伐之必克，然不利于将。”皝即集诸将，率兵起行。诩告人曰：“吾此往必不能返，然忠臣不避也。”于是率兵以慕容翰为前锋，长驱而进。<br><br>&nbsp;&nbsp;&nbsp;&nbsp;宇文逸豆归闻知燕王率众犯境，即遣南罗大涉夜干将兵一万迎战。皝素闻涉夜干之勇名，由是失色。谓兄翰曰：“涉夜干勇冠三军，不可轻敌，宜少避之。”翰曰：“涉夜干素有勇名，一国所赖；今吾克之，其国不攻自溃矣！然吾熟知其人，虽有虚名，实易敌耳！不宜避之，以挫吾兵锐气！”皝曰：“既如此，兄可与战。”<br><br>&nbsp;&nbsp;&nbsp;&nbsp;于是翰与高诩等驱兵出战，涉夜干亦挥军出阵，两下交战。<br><br>&nbsp;&nbsp;&nbsp;&nbsp;涉夜干持枪拍马，出阵搦战，慕容翰与高诩各舞刀迎战，未十合，涉夜干佯输而走，高诩拍马追赶，不至三十步，被涉夜干伏流弩于阵内，一时俱发，诩中流矢而退，翰亦中其流矢而退，还阵。涉夜干追杀入燕阵，被翰闪过一旁，涉夜干马急抢先至中，被翰提刀以斩之，而尸横落马。宇文士卒见涉夜干已死，不战而溃。燕兵大胜逐之，逐克其都城；逸豆归走死漠北，宇文氏由此散亡。皝徙其众于昌黎，得地千余里。<br><br>&nbsp;&nbsp;&nbsp;&nbsp;高诩因中流矢，至是而卒，燕王皝不胜伤悼，命厚葬之。<br><br>&nbsp;&nbsp;&nbsp;&nbsp;诩善天文，皝尝谓曰：“卿有佳书而不见与，何以为忠？”诩曰：“臣闻人君执要，人臣执职；执要者逸，执职者劳，故后稷播谷，尧不与焉。占候、天文，晨夜辛苦，非至尊之所宜亲，陛下将安用之？”皝默然。皝灭宇文部，振旅还都。<br><br>&nbsp;&nbsp;&nbsp;&nbsp;时“荧惑”守“房心”。赵太子宣怒领军王朗，会“荧惑”守“房心”，使太史令赵览诉于赵王虎曰：“今‘荧惑’为怪，宜以贵臣王姓者当之，可禳国家之患。”虎曰：“谁可当？”<br><br>&nbsp;&nbsp;&nbsp;&nbsp;览曰：“无有贵如王领军者！”虎曰：“次更谁可？”览无以对。虎因曰：“惟王波耳！”即下诏，追波前议楉矢事，腰斩之。群臣奏其无罪，后乃追赠司空。<br>