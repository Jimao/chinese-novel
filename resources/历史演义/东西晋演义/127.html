&nbsp;&nbsp;&nbsp;&nbsp;汉刘曜既即大位，徙都长安，立妃王氏为皇后，立世子刘熙为太子，立宗庙社稷，南郊北郊，改国号为赵。以冒顿配天，光文配上帝，由是称为赵也。<br><br>&nbsp;&nbsp;&nbsp;&nbsp;羊氏讳献容，乃惠帝后，遭奸人之废。怀帝即位，羊氏为惠帝皇后；后洛阳败，投于曜，执以为妻。曜既僭位，立为皇后，政事皆与决之。因问后曰：“吾何如司马家儿？”后曰：“胡可并言。陛下开基之圣主，彼亡国之暗夫；有一妇一子及身三耳，不能庇之。贵为百主，而妻子辱于凡庶之手；妾尔时实不思生，何图复有今日？妾生于高门，常谓世间男子皆然，自奉巾栉以来，始知天下有丈夫耳！”因此言，赵主曜甚宠爱之，每日宴饮，不思远图之计。<br><br>&nbsp;&nbsp;&nbsp;&nbsp;却说南阳王司马保，自称为晋王。保既称王，改元建康，置百官。陈安先谋叛，保遣兵击之，遣使告急于张实。实亦遣韩璞以五千兵助之。陈安恐独力不敌，乃使人降于成王李雄。<br><br>&nbsp;&nbsp;&nbsp;&nbsp;雄纳之，遣兵来助。于是陈安以众来逼上邦，保坚守不出。会城中大饥，又为安所困。会张实使韩璞引兵来救，因此城中得此消息，保出兵来应，两下夹攻，杀败陈安。陈安势穷乃退，上邦百姓方才得安。<br><br>&nbsp;&nbsp;&nbsp;&nbsp;是时江东亦大饥，元帝诏百官各言时事，益州刺史应詹上疏曰：“元康以来，贱经尚道，以玄虚玄事为放达，以儒术清俭为鄙俗。宜崇奖儒官，以新俗化也。”元帝纳之，诏命崇儒。<br>