&nbsp;&nbsp;&nbsp;&nbsp;五月，晋穆帝因疾而崩，时年十九，而无嗣，在位十七年，庙号“孝宗”。百官举哀，葬于永平陵。是时孝宗无子，群臣立成帝子、琅玡王司马丕为皇帝，立皇后王氏，尊何太后为穆皇后，改元“隆和”。<br><br>&nbsp;&nbsp;&nbsp;&nbsp;却说哀帝，名丕，字千龄，成帝长子。初封为琅玡王，及穆帝崩无嗣，大臣迎丕立之。在位四年，改元者二，曰：隆和及兴宁。<br><br>&nbsp;&nbsp;&nbsp;&nbsp;史说中书侍郎范宁，字武子，少博学，多所通览。时以浮虚相标，儒雅日潜，宁以为其源始于王弼、何晏，二人之罪，深于桀、纣。宁乃著论非之曰：“王、何蔑弃典文，幽沉仁义；游辞浮说，波荡后生；使缙绅之徒，翻然改辙，以至礼坏乐崩，中原倾覆，遗风余俗，至今为患。桀、纣纵暴一时，适足以丧身覆国，为后世戒，岂能回百姓之视听哉？故吾以为一世之祸轻，历代之患重，自丧其恶小，迷众之罪大也。是以人皆以此论贬之太过，吾观贬之宜也。”<br><br>&nbsp;&nbsp;&nbsp;&nbsp;十二月，秦王苻坚下诏，命牧伯守宰各举孝悌廉直、文学政事，察其所举，得人者赏之，非其人者罪，由是人人莫敢妄举，而请托不行。当是之时，内外文官，率皆称职，田畴修辟，仓库充实，道不拾遗，盗贼屏息，因是凤凰集于东阙。秦王苻坚大喜，平旦召王猛、苻融入露台，悉屏去左右，密议大赦境内。王猛、苻融亲送纸笔，秦王坚自为赦文，正持笔间，忽有一大苍蝇，自穿牖孔而入，鸣声甚大，集于笔端。坚驱之复来，忽然去之。秦王坚在内为赦文，俄而长安城中，街上有一黑衣小儿大叫曰：“今日官家大赦天下。”须臾小儿去了，因此街巷市里，人人相告曰：“官家有赦！”境内由是喧哄，有司闻知，入朝奏请，闻赦何事。秦王坚大惊，谓融、猛曰：“孤与卿议于禁中，又无属垣之耳，事从何泄也？”遂问群臣曰：“其闻赦事，何处得来？”群臣奏曰：“长安城中士民在城中传说官家有赦，不知何人先说也？”猛奏曰：“可令武士出朝门外，执城中百姓入来问之，必知端的。”秦王坚曰：“卿言是也。”坚即使武士出去捉之，不一时，武士拥得老者四五人，至殿下。秦王坚问百姓曰：“谁人说道朕有赦出？你可从实说来。”老者咸曰：“有一小人，衣黑衣，大呼于市曰：‘今官家有大赦，’须臾不见。”坚知神泄其事，于是遣老者还。秦王坚即遣使颁书，大赦境内。<br><br>&nbsp;&nbsp;&nbsp;&nbsp;时，秦王坚谓群臣王猛等叹曰：“其向苍蝇，身状非常，吾固恶之。谚曰：‘欲人弗知，莫若勿为。’声无细而弗闻，事未形而必著者，此之谓也。”于是秦王坚命广修学宫，集郡国学生通一经以上充之，公卿以下子孙，并遣入学受业；其有学为通儒、才堪干事、清修廉直、孝悌力田者，皆旌表之，于是天下号“秦多士”。<br><br>&nbsp;&nbsp;&nbsp;&nbsp;壬戌隆和元年正月，征西大将军桓温与长史孟嘉等议曰：“吾欲威振朝廷，群臣不服，何计可施？”嘉曰：“为明公计，可上表诈请迁都洛阳以试之，朝廷若从公请，不待立威而群臣自服；若不允，百官逆异于公，正如昔日指鹿为马，以察百官也。”温曰：“其计大善。”次日，使人入朝上疏曰：江东自先帝立，今六十余年，气数已衰落矣。洛阳旧都，乃霸业之所，士民思之已久。请皇帝陛下与百僚俱各促装，治日北徙洛阳，以实河南都之，则中原指日可得矣！<br><br>&nbsp;&nbsp;&nbsp;&nbsp;却说晋哀帝得桓温疏，读讫，大惊，谓群臣曰：“今大将军桓温主意迁都，其事若何？”时群臣皆惧温势，不敢言异。<br><br>&nbsp;&nbsp;&nbsp;&nbsp;人情疑惧，虽知不可，莫敢先谏。惟有散骑常侍孙绰上疏曰：昔中宗龙飞，惟信顺协于天人，实赖万里长江画而守之耳。<br><br>&nbsp;&nbsp;&nbsp;&nbsp;今自丧乱以来六十余年，河洛丘墟，函夏萧条，士民播流江表，已经数世。存者老子长孙，亡者丘陇成行，虽北风之思感其素心，目前之忧，实为交切。植根外数十年矣，一朝顿欲拔之，驱蹴于空荒之地，瞻望万里，逾险浮深，离坟墓，弃祖业，田宅不可复售，舟车无从而得，舍安乐之国适他乡，国家所宜深虑也。晋帝览疏犹豫。当散骑常侍王述曰：“陛下休忧，桓温欲以虚声威振朝廷耳，非实事也！但从之，自无事矣。”于是遣使人去回说从之，治吉起行。<br><br>&nbsp;&nbsp;&nbsp;&nbsp;却说使人既还报于桓温曰：“帝与群臣皆乐从之，听将军之请，愿迁洛阳。”温大悦，问孟嘉曰：“先生计果奇，百官不敢拒意，而今朝廷要迁洛阳，倘若迁之，则秦、燕乘此起兵而国家乱，我等事务未备，事皆危矣！”嘉曰：“此事易耳！将军可复使人入朝再奏曰：“迁之宜矣，而关中残破，宜先使人修理，若移洛阳钟虡，权且暂停，候再择期。”于是温从之，复使人入朝奏知其事，暂且停止。<br><br>&nbsp;&nbsp;&nbsp;&nbsp;晋帝遂问常侍王述日：“其事若何计议回之？”王述曰：“臣自作书回复，无劳圣意。”于是王述领使人出朝归第，作书与使，带回去复桓温。桓温得书开读曰：永嘉不兢，暂都江左。方当荡平区宇，旋轸旧京。若其不尔，宜改迁园陵，不应先事钟虡。<br><br>&nbsp;&nbsp;&nbsp;&nbsp;桓温读毕谓众曰：“朝廷大臣，明知不可，而惧我莫敢言之。既如此，权罢迁都，暂且停止。”<br>