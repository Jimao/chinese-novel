&nbsp;&nbsp;&nbsp;&nbsp;辛亥元康元年。却说皇后贾氏。讳南风，平阳贾充之女也。<br><br>&nbsp;&nbsp;&nbsp;&nbsp;初，武帝立惠帝为太子时，欲取卫瓘女为太妃，因元后纳贾、郭、霍亲党之说，欲婚贾氏南风。武帝谓元后曰：“卫公之女有五可，贾公之女有五不可。卫家种贤而多子，美而长白；贾家种妒而少子，丑而短黑。”元后固请婚贾氏，又使荀勖、周顗于帝前称其美，武帝乃定婚贾氏。泰始八年，拜为太子妃。<br><br>&nbsp;&nbsp;&nbsp;&nbsp;贾氏既为妃，心性妒忌，多权诈，太子畏而忌之，因此嫔御罕有进幸者。而贾氏性酷虐，尝手杀宫人，或以戟掷孕妾，子随之坠地。武帝闻知，欲废之。杨太后救之曰：“贾公屡有大勋于社稷，岂可以其女妒而忘之耶？”始得不废。后太后数劝贾氏。贾且不知其助己，反以为恨，至是不以妇道事太后。<br><br>&nbsp;&nbsp;&nbsp;&nbsp;惠帝既即位，乃立为皇后。因不知太后向之救己助己，又衔其戒劝之言，事太后愈无礼。而流淫放恣，与太医程据等乱，彰内外。使宦竖以箱柜装少年入内，同寝处有不中意者，害之。<br><br>&nbsp;&nbsp;&nbsp;&nbsp;不日，洛阳有盗尉部小吏生得端丽，一向厮役，褴楼垢秽。忽一日，容仪光彩，鲜衣艳服，众吏咸疑其为窃来，暗以告尉部。<br><br>&nbsp;&nbsp;&nbsp;&nbsp;尉部亦疑而讯之，小吏曰：“非故为盗也。月前夜行，逢一老妪，云其家有女病甚，术者曰：‘须得城南少年压之方瘥。’欲烦一行，自当重报，乃随而去。上车下帷，纳簏箱中。觉行十余里，过六七重门限，启簏而出。见楼阁壮丽，胜似天宫。问此为何处？答云是天上。即以香汤沐浴，出鲜艳衣服与吾更换，珍肴美食，恣其饮食。少须，引见一妇人，年可三十五六，形短，面青黑色，眉有赘瘤，与共寝处，欢宴数夕，临行以此服相赠，仍纳簏车而出。所遇如此，安敢为盗？”尉部听毕，知是贾后，乃笑而遣之。盖贾后常以此计载人入宫，不中意而死者甚多。独此小吏，贾后爱之，得全而出。由是漏泄，洛阳城内人尽知之。<br><br>&nbsp;&nbsp;&nbsp;&nbsp;贾后性凶悍，多权略。每惠帝临朝，贾后必在珠帘后坐。<br><br>&nbsp;&nbsp;&nbsp;&nbsp;若大臣所奏政事，贾后不待惠帝听断，即干预之。当太傅杨骏入请曰：“天无二日，民无二主。今陛下春秋正当，政治多能，安用垂帘忧乱治体，宜速还宫。”贾后闻之，羞惭满面，低首入宫。虽不答话，心甚怅恨，寻思变怒，欲杀杨骏，奈无计可施。时殿中中郎将盂观、李肇二人，当初杨骏面辱，心甚恶之。<br><br>&nbsp;&nbsp;&nbsp;&nbsp;及闻贾后与骏构怨，因见黄门董猛，一同入宫，献谋诛骏。贾后大悦，问曰：“卿等以何计可诛老贼？”观、肇曰：“臣有一计可杀杨骏老贼。”猛曰：“不然。满朝皆其心腹，不可与谋。娘娘宜使人持书报楚王司马玮，令其以兵外应，方可诛得；不然，反启内乱。”贾后曰：“然！”于是贾后遣孟观以书来见楚王司马玮，曰：“吾亦恨老贼久矣，必须吾自以兵入朝，方可行事。”观曰：“请殿下以兵屯于城外，以待内应。即行，臣先入宫报与娘娘，娘娘使人来迎。”<br><br>&nbsp;&nbsp;&nbsp;&nbsp;却说孟观回宫，报知楚王应允以兵屯司马门外，以待内应一事。贾后曰：“此事甚善，卿等宜密启帝，称骏谋反，请速下诏收之。若更迟延，早晚祸生。待帝应允，颁诏，卿等以禁兵讨之，则杨骏可诛矣。”孟观等领懿旨，出内殿。待帝退朝，入宫，孟观奏帝曰：“杨骏谋反，欲夺位，陛下宜早图之，不然臣等亦难讨乱。”惠帝曰：“汝何得出是言？”观曰：“臣知多日矣，不得不冒死上闻，望陛下火速降诏，委臣等与楚王讨之，缓则必变。”惠帝方始大惊，骂曰：“老贼欲效王莽！”<br><br>&nbsp;&nbsp;&nbsp;&nbsp;因此即命黄门董猛草诏，诬杨骏谋反，命东安公司马繇率殿中四百人，及楚王司马玮入朝共孟观等讨之。孟观得诏，出迎楚王玮入屯司马门，又以诏召东安公繇入内，领禁中四百人埋伏。<br><br>&nbsp;&nbsp;&nbsp;&nbsp;计策安排已定，俱各以兵埋伏。<br><br>&nbsp;&nbsp;&nbsp;&nbsp;次日，孟观入宫，见贾后说：“计成，必须娘娘矫圣上手诏，去宣杨骏入内，执而诛之。然后，臣等以兵夷其三族。”<br><br>&nbsp;&nbsp;&nbsp;&nbsp;贾后大喜，即矫惠帝手诏，使人持去宣扬骏入议军国大事。使人持诏至杨骏府中，说圣上在宫内诏太傅入宫，共议军国大事。<br><br>&nbsp;&nbsp;&nbsp;&nbsp;骏闻诏欲往，其弟杨济、杨珧止之曰：“前日吾兄面抑贾后，今日无事宣入内宫，必有诈谋，切不可去，去必有患。待来日大朝，兄可与弟告老休致，免累三族矣。”杨骏曰：“帝现有诏在此，有何患焉？若内有变，皇太后必有密旨，何故虑之？”<br><br>&nbsp;&nbsp;&nbsp;&nbsp;杨济等曰：“交构已成，尚欲入宫，何不早决？”杨骏始悟，即召官属至，曰：“吾尽忠报国，念日圣上在宫内有手诏，召我入宫，同议军国大事，吾二弟济、珧以为诈，故求一决耳。”<br><br>&nbsp;&nbsp;&nbsp;&nbsp;当主簿朱振曰：“吾揣楚王玮无故入朝，必有谋明公之心，此定是阉竖为后谋，不利于明公。为今之计，宜速烧云龙门以胁之，索造事者首，引外营兵拥皇太子入宫，取奸人，殿内震恐，必斩送之，不然，无以免难矣。”<br><br>&nbsp;&nbsp;&nbsp;&nbsp;杨骏素性怯懦，不决，乃曰：“魏明帝所造云龙门，功费甚大，奈何烧之？”正犹豫，皇太后杨氏在宫闻知，急自作书，令人射出城外，曰：“有人救得杨太傅者千金，赏万户侯。”<br><br>&nbsp;&nbsp;&nbsp;&nbsp;当被贾后宫中人拾得，将来呈于贾后。贾后因宣言太后同杨骏谋反，即令孟观催东安公以殿中兵出，以火烧杨骏公府。杨骏大惊，逃入于厩中，被兵拥入就杀之。遂收杨济、杨珧及张劭、段广等人，皆夷三族。珧临刑，告东安公繇曰：“吾昔有表，收在石函，可问张华。”繇不听，叱左右斩之。<br>