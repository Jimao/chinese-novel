&nbsp;&nbsp;&nbsp;&nbsp;三月，却说王敦遣陶侃等讨杜弢。侃既以兵讨杜弢，前后共数十战皆胜。杜将士多死，于是弢使使来江南请降于左丞相。<br><br>&nbsp;&nbsp;&nbsp;&nbsp;睿受其降，遣人以弢为巴东监军。弢既受睿命为巴东监军，陶侃攻之不已，弢不胜愤怒，复反。遣其将张彦攻陷豫章郡，周访以军来击彦。彦即出城拒迎，与访交战不上数合，彦被周访拍马冲阵而斩之，彦众遂降于访，访遂入屯豫章。<br><br>&nbsp;&nbsp;&nbsp;&nbsp;时平阳血雨三日于汉东宫延明殿，太弟刘乂心甚恶之。太子太傅崔玮、太子太保许遐说乂曰：“今相国威权逾于东宫，殿下非徒不得立也，朝夕且有不测之危，不如早为之计。”乂弗从。舍人告于汉主聪。聪大怒，即选一人诛之。使将军卜抽将兵五千，监守东宫。乂大惊，急遣人上表，乞为庶人，且请以刘粲为嗣。卜抽监住，不能得出产。<br><br>&nbsp;&nbsp;&nbsp;&nbsp;汉青州刺史曹嶷尽得齐、鲁间郡县，自镇临淄，有众十余万，临河置戍。石勒闻之，使人入平阳，称曹嶷有专据东方之志，请为讨之。汉主聪与近臣议，恐勒灭嶷，不可复制，因此不许。勒遂不敢行。<br><br>&nbsp;&nbsp;&nbsp;&nbsp;却说汉主刘聪纳中护军靳准二女月光、月华，立月光为上皇后，以刘贵妃与月华为左右皇后。当陈元达知立三后，入内苦谏曰：“自三皇五帝以至于今，未有一国而立三后，非为礼也。今陛下不思求贤，专事宠女，诚恐社稷危矣。”汉主怒而不听。元达又奏：“月光素有秽行。”聪亦不听。月光得悉元达所奏，惭愧自杀。聪以是恨元达，乃迁元达为御史大夫，喝令速行。元达满面羞惭而出，曰：“忠言逆耳，庸君不纳。”<br><br>&nbsp;&nbsp;&nbsp;&nbsp;于是闷闷回第去讫。<br>