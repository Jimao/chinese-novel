&nbsp;&nbsp;&nbsp;&nbsp;却说后赵王勒使石虎以军五万，攻匹磾于厌次，又使孔长以军三万，攻其统内诸城，诸城悉拔之。虎兵至厌次围之，匹磾使弟文鸯领兵出拒，与虎交战，自旦至夜，连战一百合，鸯力尽，被虎执之，鸯尤骂贼不已。虎使兵人监之。次日，又攻城，匹磾见弟文鸯被执，已去右臂，心下大惧。集诸将商议，拟自单骑归晋。邵续之弟邵洎主降，不听，复欲执朝廷使人送虎请降，匹磾正色谓之曰：“卿不能以兄之志，遏吾不得回朝亦已甚矣！复欲执天子使臣，我虽夷狄，所未闻也！”邵洎与缉、竺等不听其语，乃使人立降旗，开城门与石虎之军而入。<br><br>&nbsp;&nbsp;&nbsp;&nbsp;虎入城，召匹磾。匹磾曰：“我受晋恩，志在灭汝，不幸至此，不能为汝敌也。”虎先素与匹磾结为兄弟，见匹磾至，即起迎之。及见其语，令人送匹磾、文鸯、邵洎、缉、竺等还襄国去，于是幽、冀、并三州，皆人于后赵。匹磾等既至后赵，后赵王勒以匹磾忠义，故不害之。而匹磾见勒不为礼，常着朝服，持晋节。久之，勒怒，乃杀匹磾，文鸯、邵洎皆杀之。<br>