&nbsp;&nbsp;&nbsp;&nbsp;却说北魏王拓跋珪大集文武，商议安内之策。当叔孙建曰：“安内之策，莫若富国强兵，则敌自服，而内始安。今国内狭隘，兵卒十万，粮无支年，若欲安内，必须叛燕，侵取附寨诸部，方可聚兵。”魏王珪曰：“然！奈国内无良将堪领大兵，而行攻讨。”建曰：“臣举一人，气度魁杰，武力绝伦，常用丈八蛇矛，每嫌细短，后令匠人大做之，犹嫌其轻，复辍大铃于刀下。其弓力倍加常人，常以矛刺人，遂贯而高举。又常以一手插矛于地，驰马伪退，敌人争取拔不能，彼引弓射之，一矢连射二三人，人皆怕之。每从先帝征讨，先登陷阵，敌无众寡，莫敢挡其锋。因此勇冠一时，乃陛下宗室、陈留王拓跋虔也。陛下若用此人为将，征讨诸部，无不克也。”魏王珪从之，宣陈留王拓跋虔至，谓曰：“安平公叔孙建称卿有文武之才，荐卿为将，攻讨诸部，以兵五万，委卿前去征讨附近诸部。”<br><br>&nbsp;&nbsp;&nbsp;&nbsp;拓跋虔曰：“臣愿尽犬马之劳，前去攻讨诸部，不得其地，不敢生还。”言毕即出，点起军马，来犯燕境。<br><br>&nbsp;&nbsp;&nbsp;&nbsp;却说后燕王设朝，群臣奏知北代魏王拓跋珪谋叛，遣陈留王拓跋虔以兵五万犯境。燕王垂闻奏，即宣太子慕容宝、辽西王慕容农、赵王慕容麟至曰：“今魏拓跋珪谋叛，以拓跋虔为将犯境，汝可率兵八万，自五原去伐魏王。”散骑常侍高湖谏曰：“魏与燕世为婚姻，结好久矣。间以求马不获而留其弟，曲在于我矣，奈何遽击之？拓跋珪勇而有谋，幼历艰难，兵精马壮，未易敌也。太子年少气壮，必小魏而易之，万一不如所欲，伤将损兵，愿陛下察之！”垂怒，免湖之官，即日令慕容宝等领兵起行。<br><br>&nbsp;&nbsp;&nbsp;&nbsp;斯时魏王珪闻知，乃问僚佐。张兖言于珪曰：“燕狃于屡胜，有轻我心，宜羸形以骄之，乃可克也。”珪遂从之，悉徙部落畜产，日渡河千余里以避之。燕军至五原，降魏别部三万余家，收穄田百余万斛，进军临河，造船为济具。<br>