&nbsp;&nbsp;&nbsp;&nbsp;前燕始慕容，以武帝太康六年称公，至暐在位十一年，至此太和五年，被秦王灭之。自廆至暐，共八十五年耳。<br><br>&nbsp;&nbsp;&nbsp;&nbsp;却说秦王苻坚既克燕京已定，改号建元元年，大赦秦境，封邓羌为司隶校尉，及杨安、徐成、张蚝等为大将军，进王猛为清河郡侯，又加为丞相、都督中外诸军事。猛上表固辞，不肯受职，秦王坚渭王猛曰：“即若螭蟠布衣，朕龙潜弱冠，属世事纷纭，朕奇卿于暂见，拟卿为卧龙，卿亦异朕于一言，回考筑之雅志，岂不精契神交，千载之会？虽傅岩入梦，姜公寤兆，今古一时，亦不殊也。今天下初定，彝伦始叙，朕且欲从容于上，劳卿心于下，弘济之务，非卿而谁耶？固辞亦不许耳！”王猛曰：“陛下仁德上如尧舜，名姓已应图谶，有天之福，得获燕邦，而燕京之克，乃将佐之力，群帅之能，则小臣何功之有，敢受此禄也？”猛至再至三，固辞不受。秦王坚重四重五，要其受之，王猛终不受。<br><br>&nbsp;&nbsp;&nbsp;&nbsp;猛为政公平，拔幽滞，显贤才，外修六业，内崇儒学，劝课农桑，教以廉耻。于是兵强国富，垂及升平，猛之力也。<br><br>&nbsp;&nbsp;&nbsp;&nbsp;却说秦王苻坚既得邺都，朝夕与群臣狩于西山，乐而忘归，旬余不返宫内。宫内伶人王洛叩马谏曰：“千金之子，坐不垂堂；万乘之重，行不履危。故文帝驰车，袁公止辔；孝武好畋，相如献规。陛下为苍生父母，何可盘于游畋？若祸起不测者，其如宗庙何？其如太后何？”秦王坚大悦闩：“晋文公悟愆于虞人，朕今闻罪于王洛，是吾之过。”言讫，重赏王洛，即驰回宫。自此以后遂不复畋。<br><br>&nbsp;&nbsp;&nbsp;&nbsp;秦王坚欲以兵讨凉州，恐劳伤军民，乃命王猛为书谕天锡，猛遣人送书与天锡曰：昔贵先公称藩于刘石者，惟审于强弱也。今秦之盛，势振中外，关东既平，将移兵河右，恐非六郡士民所得抗也。君能首降，可保境禄无危。<br><br>&nbsp;&nbsp;&nbsp;&nbsp;天锡得书大惧，遣使称藩于秦。秦王坚复使人拜天锡为凉州刺史、西平公。<br><br>&nbsp;&nbsp;&nbsp;&nbsp;辛未咸安元年正月，秦王坚与丞相王猛商议，徙关东豪杰及离夷十五万户于关中，处乌桓于冯翊、北地，丁零、翟斌于新安、渑池。<br><br>&nbsp;&nbsp;&nbsp;&nbsp;却说吐谷浑王辟奚闻秦王坚灭燕，恐来攻己，乃遣使送马千匹，金银五百斤于秦。秦以辟奚为泓川侯。辟奚好学，仁厚而无威权，第三弟专恣，国人患之。长史钟恶地与司马乞宿云收杀之。辟奚由是发病恍惚，命世子视连日：“吾祸及同生，何以见之于地下？国事汝自治之，吾余年残命，寄食而已。”<br><br>&nbsp;&nbsp;&nbsp;&nbsp;遂以忧卒。视连立，不饮酒、不游畋者七年，军国之事，委之将佐，恶地谏以为人主当自娱乐，建威布德。视连泣曰：“孤以先世以来，以仁孝忠恕相承，先王念友爱之不终，悲愤而亡；孤虽篡业，尸存而已，声色游娱，岂可安也。威德之建，当付之将来耳。”<br><br>&nbsp;&nbsp;&nbsp;&nbsp;时，王猛以潞州之功，请秦王坚以邓羌为司隶。秦王坚下诏曰：“司隶之职，董牧皇畿，吏责甚重，非所以优礼名将。光武不以吏事处功臣，实贵之也。羌有廉、李之才，朕方委以征伐之任，北平匈奴，南荡扬、越，羌之任也。司隶何尽其才？”乃封镇军将军，位特进。羌虽不悦，无敢忤旨。<br>