&nbsp;&nbsp;&nbsp;&nbsp;西凉王吕隆多杀豪望，人不自安。魏安人焦朗使人说后秦姚硕德曰：“今吕氏兄弟相残，政乱民饥，乘其篡夺之际，取之易于反掌，不可失也。”姚硕德以告其主秦王兴，兴从之。<br><br>&nbsp;&nbsp;&nbsp;&nbsp;自以兵五万从金城济河，直趋姑臧。吕隆大惧，遣吕超等以兵三万逆战对垒，被硕德大破之，吕隆走回，闭城固守。于是西凉公李暠、河西王利鹿孤、张掖公蒙逊，各遣使奉表入贡于秦，怕秦来攻。秦王兴闻凉杨桓之贤，使人征之，利鹿孤不敢留，使桓至秦。秦陇西硕德围姑臧累月，抚纳夷夏，分置守宰，节食聚粟，为持久计。<br><br>&nbsp;&nbsp;&nbsp;&nbsp;吕超言于凉王吕隆曰：“今资储内竭，上下嗷嗷，当卑辞降秦。待敌去之后，修政息民，若卜世未穷，何虑旧业之不复？若天命去矣，亦可保全宗族。”隆乃请降于秦。硕德遣人奏知秦王兴，兴就表以吕隆为凉州刺史。秦王兴受其降，召硕德以兵还。硕德军令严整，秋毫无犯，祀先贤，礼名士，西土悦之。<br><br>&nbsp;&nbsp;&nbsp;&nbsp;秦王准降，吕隆使吕超率骑，多赍珍宝入秦，朝见秦王姚兴。拜舞毕，呈上宝物，具言请降之事。兴大悦之，就拜吕超为都督，不许还凉。乃使将军伊详率一万人人凉，东迁吕隆入长安为长乐公。凉王隆泣告详曰：“吾欲守父兄之国，秦王何迁吾人长安也！”详曰：“秦王惟恐足下在此，被外国寇攻，故使人朝为官，免被人欺负也。”吕隆不得已，带其家属去长安。姚硕德使王尚为凉州刺史，分兵与其戍守凉地，自与伊详等振旅还京去讫。<br><br>&nbsp;&nbsp;&nbsp;&nbsp;却说凉州刺史王尚坐匿吕氏宫人，擅杀逃人薄荷等，禁止南台，因而得罪。凉州别驾宗敞诣阙上疏，理王尚之无罪。后秦王兴览其疏大悦，谓黄门侍郎姚文祖曰：“卿知宗敞乎？”<br><br>&nbsp;&nbsp;&nbsp;&nbsp;文祖曰：“与臣同里，乃西方之英俊也。”秦王兴曰：“今有表理王尚，辞义甚佳，恐非敞之所作。”文祖曰：“宗敞昔与吕超周旋陛下，可试问之。”秦王兴因谓超曰：“宗敞文才何如？可似谁辈！”超答曰：“敞在西土时，文词甚美，可仿魏之陈、徐，晋之潘、陆也。”秦王兴以表示超曰：“凉州小地，宁有此才乎？”超曰：“臣以敞余文比文，未足称多，琳琅出于昆仑，明珠出于海滨。若必以地求人，则文命大夏之弃夫，姬昌东夷之摈土，但当问其文彩何如耳！陛下不可以区宇格物也。”秦王兴大悦，宣宗敞入内，以为尚书，而赦王尚之罪。<br><br>&nbsp;&nbsp;&nbsp;&nbsp;因问宗敞曰：“今后凉王已降，朕迁之于长安，凉州无人镇守，吾欲以将去戍，群臣之中，卿以何人可堪其任？”敞曰：“后凉近夷，久叛之地，难以治之。陛下群臣，皆有文武之才，宜留护京师，以听调出征讨，若去其守，则未必能全。臣举一人，可署凉州，万无一失。”秦王兴曰：“卿举何人？”敞曰：“南凉王秃发傉檀，有英雄之志，凉人所畏，鲜卑宾服。陛下可诏拜其为凉州刺史，与臣去南凉，使其署之，则鲜卑不敢犯境，胡人来归也。”秦王兴从之，作诏，即遣宗敞来乐都，拜傉檀为凉州刺史。敞奉命至乐都。<br><br>&nbsp;&nbsp;&nbsp;&nbsp;却说先是宗敞之父宗燮，与傉檀俱事吕光。光以燮为尚书郎，僻檀为广武内史。燮善风鉴，一见傅檀，因执其手曰：“君神爽宏拔，逸气凌云，命世之杰，后必当克清世难，恨吾年老，不及见耳！吾以子宗敞兄弟托君，久后休忘今日之言。”<br><br>&nbsp;&nbsp;&nbsp;&nbsp;宗燮已死，吕隆降秦，宗敞乃归秦，因秦王兴问戍守凉地之才，而有是命，来至乐都。<br><br>&nbsp;&nbsp;&nbsp;&nbsp;次日，人见傉檀，先呈上诏书，说署傉檀凉州刺史之事。<br><br>&nbsp;&nbsp;&nbsp;&nbsp;傉檀大悦，因谓宗敞曰：“孤以常才，谬为汝尊先君所见称孤，孤每日自恐有累大人明镜之鉴。及添家业尔，窃有怀君子，不图今日得见于卿，大慰吾平生之望也！”敞曰：“大王仁侔魏祖，存念先人，虽朱晖眄张堪之孤，叔向抚汝齐之子，亦无以加也！今某奉秦王之命，请大王署凉州刺史，大王还肯听乎？”<br><br>&nbsp;&nbsp;&nbsp;&nbsp;傉檀曰：“如何不从？吾即束装，与卿同入凉州也。”因此傉檀辞兄利鹿孤，与尚书赵诞奉王命来戍乐都，自引群臣入凉州。<br><br>&nbsp;&nbsp;&nbsp;&nbsp;次日大会文武，宴于宜德堂。傉檀因仰视其堂而叹曰：“古人言，作者不居，居者不作，信矣。”中都将孟袆进曰：“宽饶有言，富贵无常，忽辄易人。此堂之建，年垂百年，十有二主，惟信德可以安久，仁义可以永固，愿大人勉之，万代无穷也。”<br><br>&nbsp;&nbsp;&nbsp;&nbsp;傉檀曰：“非君无以闻谠言也。”时傉檀虽受制于姚兴，然车服礼章，一如王者。<br><br>&nbsp;&nbsp;&nbsp;&nbsp;秃发傉檀乃据凉州，并吞附近城堡，得兵数万。乃统兵二万，攻克显美，执太守孟袆，而责其不早降，傉曰：“袆受吕氏厚恩，分符守土，若明公大军甫至，望旗归附，恐获罪于执事也？”袆檀释而礼之，以为左司马，袆辞曰：“袆为人守城，不能以保全，复忝显任，于心窃有不安！若蒙明公之惠，使得就戮姑臧，死且不朽。”傉檀义而遣之，于是袆得全还。<br><br>&nbsp;&nbsp;&nbsp;&nbsp;却说燕王慕容盛惩其父宝以懦弱失国，自矜聪察，多所猜忌。群臣有纤芥之隙，皆先事诛之，人不自保。初，段后兄之子段玑为反者段登辞所累，乃逃奔辽西，复还归罪。盛赦之，使尚公主，入直内殿，至是作乱。盛自率左右战，被玑所伤而卒。中叠将军慕容拔白，太后丁氏，以国家多难，宜立长君。<br><br>&nbsp;&nbsp;&nbsp;&nbsp;时众望在盛弟平原公慕容拔，以河间公熙素得幸于丁氏，而废太子，迎慕容熙入宫即位，改元光始。遣人以兵五千捕玑等，夷其三族。<br>