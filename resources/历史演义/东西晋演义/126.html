&nbsp;&nbsp;&nbsp;&nbsp;却说石勒既克平阳，遣左长史王修持书献捷于汉，汉主曜大悦，遣使授勒太宰，进爵赵王，加殊礼，称警跸。使人去讫，王修亦还。先，王修同舍人曹平乐来汉，刘曜留之为常侍，因此平乐为汉，私言于曜曰：“勒使王修来献捷，实窥陛下强弱，俟其复命，将袭乘舆，今陛下宜防之。”时汉兵疲惫，曜听其言，乃使武士追及，斩王修于市。<br><br>&nbsp;&nbsp;&nbsp;&nbsp;探听人回报石勒，言汉斩修之故。石勒大怒曰：“同事刘氏，于人臣之职有加矣，彼之基业，皆孤所为，彼既得志，将欲相图？赵王赵帝，孤自为之，何待彼也？”自此勒不受伪汉之用命矣。<br><br>&nbsp;&nbsp;&nbsp;&nbsp;时三月，礼宜祀天地南郊，未曾建立。元帝请群臣会议郊祀，刁协等以为宜待还洛阳祭之，今且罢之。司徒荀组等曰：“汉献帝都许即行郊祀，何必洛阳？”元帝从之，乃立丘于建康城之南地，帝观祀之。以未有北郊，并地祗合祭之礼，帝诏琅玡恭王宜称皇考。贺循曰：“礼，子不敢以己爵加于父。”<br><br>&nbsp;&nbsp;&nbsp;&nbsp;帝既而罢之。<br><br>&nbsp;&nbsp;&nbsp;&nbsp;四月初，蓬坡坞王陈川，自称陈留太守。先祖逖攻柳雍也，陈川遣其将李头助之。头力战有功，逖厚遇之。头既还，每叹曰：“得此人为主，吾死无恨！”川闻之，以头背己与逖有谋，将头杀之，遂大掠豫州诸郡县。祖逖大怒，自将兵来击陈川。<br><br>&nbsp;&nbsp;&nbsp;&nbsp;川以众与战，被逖破之。大川大败，只留一千余人，恐不能敌，乃以凌仪县使人降于石勒。勒受其降，拜为将军。<br><br>&nbsp;&nbsp;&nbsp;&nbsp;却说先徐龛与刘遐共讨周抚，周抚被苏峻杀败而走，徐龛部将追及斩之。朝廷论功，刘遐为先，徐龛居次，因此徐龛大怒，以泰山郡叛，亦降于石勒。勒受之，加龛秩位一等。<br>