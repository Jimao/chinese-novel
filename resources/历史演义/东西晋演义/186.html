&nbsp;&nbsp;&nbsp;&nbsp;秋，汉霖雨百日，百姓饥疫。汉王李寿命群臣极言得失，龚壮因上封言曰：陛下起兵之初，上指星辰，昭告天地，歃血盟众，举国称藩。天应人悦，大功克集；而论者未谕，权宜称制。今霖雨百日，饥疫并臻，天其或者将以鉴示陛下？故愚谓宜遵前盟，推奉晋室，彼必不爱高爵，以报大功，虽降阶一等，而子孙无穷，永保福祚，不亦休哉！<br><br>&nbsp;&nbsp;&nbsp;&nbsp;汉王寿省书内惭，秘而不宣。<br><br>&nbsp;&nbsp;&nbsp;&nbsp;十月，晋光禄勋颜含以年老逊位，致仕在家。时论者以王导为师傅，百僚宜为降礼。太常冯怀敬以问含，含曰：“王公虽贵重，礼无偏敬，降礼之言，或是诸军事宜？鄙人老矣，今不识时务。”怀诺诺而出。人问其故：“何不答之？”含告之曰：“吾闻代国不问仁人，何冯祖思问礼于我，我岂有邪听乎？”<br><br>&nbsp;&nbsp;&nbsp;&nbsp;初，郭璞尝欲为之筮，含曰：“年在天，位在人修而已，而天不与者，命也！守道而人不知者，性也！自有性命，无劳蓍龟。”因不与筮，含致仕二十余年，九十三岁而卒。<br>