&nbsp;&nbsp;&nbsp;&nbsp;明帝在营，密闻近侍报：“王敦复作乱，兵至湘阴。”帝不与百官计议，自密乘巴滇骏马，微行至湘阴，探察王敦营寨。<br><br>&nbsp;&nbsp;&nbsp;&nbsp;正观之际，敦营中有军士出，见帝单骑窥伺营寨，而军士见帝颜貌颇不俗，疑非常人，即入报王敦。时敦病，正昼寝，梦红日环其营寨，王敦惊起曰：“此必黄须鲜卑取来也！”帝母荀氏，乃燕氏人，帝状类外氏，须黄，故敦谓黄须鲜卑奴也。<br><br>&nbsp;&nbsp;&nbsp;&nbsp;正欲使人访察捉之，忽军士入报，适间有一人，黄须单骑，在营外窥探，至今未去也。王敦曰：“正是鲜卑奴也！”急唤傅玩至，说与帝状，令其出领五骑，各带利刃，追着杀之，取得首级来，封千户侯与你。<br><br>&nbsp;&nbsp;&nbsp;&nbsp;五人得令即出，各骑骏马，带长枪利刃，领五骑来追明帝。<br><br>&nbsp;&nbsp;&nbsp;&nbsp;明帝见营内纷纭，想有人追，乃急驰去。时马有遗粪在地，帝恐追人察冷热，追着不便，取水辄灌之为冷而走，见逆旅卖食老妪在门首立，以赶马七宝鞭与妪曰：“吾将此宝物送与婆婆，倘后有骑马来追者，可以此鞭示之，道吾去远也。”老妪接鞭在手，明帝忙拍马去。俄而，傅玩五骑追至，问老妪曰：“适有一黄须后生，并无跟随之人，骑一大马，在此过么？”老妪以七宝鞭示之曰：“去得好远，失落此鞭在地，被我拾得。”<br><br>&nbsp;&nbsp;&nbsp;&nbsp;傅玩等认之，乃帝之七宝鞭也，因此傅玩在此稽留遂久，心犹未信，因见马粪在地，以手试之，粪已冷矣，遂信老妪之言，去远而止不追，勒马而归。明帝仅得免其大难，自回转营去讫。<br><br>&nbsp;&nbsp;&nbsp;&nbsp;傅玩引五骑回营，报说明帝去远，追之不及。王敦闻知，病反加增。时沈充、钱凤定谋，以宿卫尚多，使人上表，奏令三番休二时。明帝已回宫，以温峤为中书令，议讨王敦。王敦使人探知，心甚恶之，恐其为明帝谋己，乃使人请温峤为左司马，峤不敢辞，乃朝拜明帝辞别，帝欲阻之，峤曰：“陛下休留臣，臣自能复返，就观动静耳。”<br><br>&nbsp;&nbsp;&nbsp;&nbsp;峤即行事敦，敦悦之。峤伪为勤敬，乃综其府事，时为密谋，以附其欲，结钱凤，为之声誉。每曰：“钱世仪精神满腹，峤素有藻鉴之名。”凤甚悦，深欲结好。会丹阳尹缺，峤言于敦曰：“京尹咽喉之地，公宜自眩”敦然之，问谁可者？温荐钱凤可，钱风荐温峤可。温峤伪辞，敦不听，遂使人表用峤，使觇伺朝廷消息。<br><br>&nbsp;&nbsp;&nbsp;&nbsp;时王敦行事，不待朝廷应允，表人即除，朝廷亦不敢逆敦，遂使温峤为京尹。峤恐既去而凤后间之，乃因王敦作宴饮峤饯别。酒至凤，凤未即饮，峤佯醉，以手版击凤帻坠地，作色曰：“钱凤何人？温太真行酒，乃敢不饮？”凤意不乐，敦以峤为醉而释之。峤将别，拜敦，佯为涕泗横流，出园后复入者再三，似不忍离去之状而行。后凤果谓敦曰：“温峤与朝廷甚密，而与庾亮深交，今此去未可信也！”敦曰：“太真昨醉，小加声色，卿何得便尔相谗耶？”言罢不听。<br><br>&nbsp;&nbsp;&nbsp;&nbsp;温峤既得脱身至建康，尽以逆谋告知明帝，与庾亮画策讨之。<br><br>&nbsp;&nbsp;&nbsp;&nbsp;王敦闻知峤泄己之谋，大怒曰：“吾乃为小物所欺！”因遣人与弟王导书曰：太真别来几日，作如是事，当募人擒杀之，以拔其舌，方息吾丹田一点火耳！<br><br>&nbsp;&nbsp;&nbsp;&nbsp;导以是书见明帝，帝乃加导为大都督，领扬州刺史。又使温峤与将军卞敦、应援、郗鉴，分督诸军讨敦。鉴奏请曰：“臣等出讨，望陛下诏临淮太守苏峻、兖州刺史刘遐等率军入卫京廷。”帝然之，诏峻、遐率兵入城，明帝自领禁兵，屯于中堂。<br>