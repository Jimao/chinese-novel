&nbsp;&nbsp;&nbsp;&nbsp;八月，魏比岁霜早，云代民多饥死，太史令王亮言于魏王嗣曰：“按谶书，魏当迁邺，可得富乐。”嗣以问群臣，博士祭酒崔浩、特进周澹曰：“迁都于邺，可救今年之饥，非长久计也。山东人以国家居沙漠之地，人畜无涯，号‘牛毛之众’。今留兵守旧都，分家南徙，不能满诸州地，情见事露，恐四方皆有轻侮之心。日百姓不服水土，疫死必多。而旧都兵少，屈丐、柔然必将窥我之心。朝廷隔恒绝千里之险，难以赴救，此则声实俱损也。今居北方，山东有变，则轻骑南下，布护林薄之间，孰能测其多少？百姓望尘慑服，此国家所以威制诸夏也。来春草生，豆麦将出，兼以菜果，得及秋熟，则事济矣！”嗣曰：“今仓廪已竭，若来秋又饥，则如之何？”对曰：“且以饥馁之户，使就食山东，若来秋复饥，当更图之。但方今不可迁都耳！”嗣悦服之。嗣躬耕籍田，劝课农桑，明年大熟，民遂当安。<br><br>&nbsp;&nbsp;&nbsp;&nbsp;初，崔浩为嗣讲《易》、《洪范》，嗣因问天文、术数，浩占决多验，由是有庞，凡国家密谋皆预之。尔时“荧惑”不见八十余日，秦大早。魏太史奏魏王嗣“荧惑”道在“匏瓜”中，忽亡不知所，在依法当入危亡之国。先为童谣讹言，然后行其祸罚。魏王嗣召名儒凡数人，与太史议“荧惑”所诣。崔浩曰：“《春秋传》说神降于‘莘’，以其至之日，推知其物。今‘荧惑’之亡，在庚午、辛未二日之间，庚午主秦，辛未为西夷，‘荧惑’其入秦乎？”后八十余日，果出“东井”，留守盘游，久之乃去。秦大旱，昆明池竭，童谣讹言，国人不安，间一岁而亡，后秦没，其占果验矣。<br><br>&nbsp;&nbsp;&nbsp;&nbsp;丙辰十二年春正月，却说秦王兴病，广平公弼称疾不朝，聚兵于第。兴闻之怒，收弼党唐盛、孙玄等诛之。将杀弼，太子泓流涕固请赦之。泓待弼如初，无忿恨之色。秦王兴疾稍愈，与群臣出朝门，游文武苑，至日昏而还。入西溯门，前驱先到城门，校尉满聪披甲持仗，闭门拒之。秦王兴自来门边曰：“朕躬在此，卿等何故闭门？”聪曰：“今已昏暗，奸良莫辨，有死而已，门不可开！”秦王兴领众复回后朝门入去。兴知聪法令严明，次早召聪入，以为廷尉。忽闻探马来报，晋刘裕调兵屯于聚苟陂，必然扰境，宜遣人去迎。秦王兴闻知，谓尚书杨佛嵩曰：“吴儿不自知，乃有非分之意，待至孟冬，当使卿率轻骑，焚其积聚，大举破之。”<br><br>&nbsp;&nbsp;&nbsp;&nbsp;秦广平公弼欲为乱，谋谮姚宣于秦王兴曰：“臣今闻姚宣自称言，待陛下万岁后，要与太子争位。”兴信之，只令弼执兵三万去杏城，收宣下狱，命弼将兵三万，就守秦州。尹昭曰：“广平公与太子不平，今使握强兵于外，陛下一旦不讳，社稷必危。”兴不从。秦王兴自如华阴，使太子姚泓监国。兴疾笃，还长安。姚弼党待郎尹冲谋，因泓出迎兴时杀之，奉兴幸弼第作乱。太子泓窃知，不迎，遂皆不果。兴既入宫，命泓录尚书事，泓奏知尹冲谋欲为乱之事。兴大怒，使西平公绍典禁中兵，收弼第中甲仗，尽入武库。兴疾转笃，命禁兵侍卫宫门，毋许外人出入。南阳公愔即与尹冲率甲兵五千攻端门。兴闻变，力疾监前殿，使姚绍领禁兵出拒。禁兵见兴无事，喜跃争先攻贼，愔等大败而走。兴乃引绍及姚讚、梁喜、尹昭、敛曼嵬入受遗诏，辅太子泓。明日卒，泓与梁喜等谋，秘不发丧，选精甲五千，捕愔等诛之，乃即位称皇帝，封赏功臣。<br>