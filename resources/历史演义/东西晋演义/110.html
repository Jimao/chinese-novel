&nbsp;&nbsp;&nbsp;&nbsp;却说丞相司马睿闻长安不守，急集诸谋士商议出师，躬擐甲胄，移檄四方，刻日北征。以漕运稽期，传令斩督运令史淳于伯。刑者以刀拭柱，血流至柱有二丈余，而下观者或以为冤。<br><br>&nbsp;&nbsp;&nbsp;&nbsp;司直刘隗上谏，淳于伯罪不至死，请免从事中郎周筵等官。于是王导等引咎请解职。睿曰：“政刑失中，皆吾愚暗所致，人无所尤。”<br><br>&nbsp;&nbsp;&nbsp;&nbsp;时刘隗性刚直，当时各土多被弹劾，睿率皆容贷，由是众怨归之。中郎将王含，王敦之兄也。以族望位高，骄傲自恣。<br><br>&nbsp;&nbsp;&nbsp;&nbsp;隗奏含文致甚苦。事虽被寝，而王氏深忌之。是时，丞相睿以邵续为毕州刺史，以续女婿刘选为平原内史，命二人各以众前去守据城池。<br><br>&nbsp;&nbsp;&nbsp;&nbsp;中宗元皇帝建武元年。正月，黄门郎史淑自长安奔凉州，称愍帝出降。前一日，使淑赍诏，赐宫拜为凉州牧，承制行事。<br><br>&nbsp;&nbsp;&nbsp;&nbsp;且曰：“朕已沼琅邪王持摄大位，君其协赞，共济多难。”淑至姑臧，张寔大宴三日，辞官不受。初，张寔叔父张肃为西海太守，闻长安被汉危逼，请为先锋入援，寔以老弗许。及是闻长安失陷，忧愤而卒。寔等哀痛不已，即遣司马韩璞等率步骑一万东击汉境，使人遗相国司马保书曰：王室有事，不忘投躯，前遣贾蹇瞻公举动，中被符命敕蹇还军。今闻朝廷倾覆，为忠不遂，愤恸之深，死有余责。今遣璞等，惟公命是从。<br><br>&nbsp;&nbsp;&nbsp;&nbsp;相国保得书，惭愧而已。韩璞等以兵出击，汉有准备，卒不能进，其众悉还西凉。先是长安小儿有谣言曰：“秦川中，血没腕；惟有凉州，倚柱观。”至是果汉兵覆关中，氐羌掠陇右，雍秦之民，死者什八九，独凉州安全。<br><br>&nbsp;&nbsp;&nbsp;&nbsp;时二月，汉主聪使刘曜率兵三万攻荥阳，太守李矩未及为备，乃与众议以计诈降。曜信之，不复设备，以兵进五里屯住，候矩来降。时李矩见汉兵退去讫，急集将士欲乘其无备，至夜袭之。士卒皆疑惧，矩遣其将郭诵备祭仪祷于子产祠，诵祷讫回府。子产显灵，使巫阳言于矩诸将士卒曰：“子产有教，汝等今夜火速进兵，吾当遣神兵相助。”于是士卒勇跃争进，掩击曜营，杀死曜兵三万人，存者惟刘曜仅以身免，因此汉主不敢复兵来寇荥阳。<br>