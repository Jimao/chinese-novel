&nbsp;&nbsp;&nbsp;&nbsp;初，朝廷以兵符至秦雍，令其召还流民，又遣御史冯该督之。李特兄李辅等始至蜀，盲中国方乱，不可复还。李特然之，乃遣阎式诣罗尚，求权督流民延至秋。李特使式催尚罗，尚以其言白与冯该，许之。以玺书下益州，条列六郡流民与特总督。<br><br>&nbsp;&nbsp;&nbsp;&nbsp;而李特因讨赵廞有功，该奏朝廷，欲加封赏。辛冉欲以为己功，不以实上，众咸怨之。<br><br>&nbsp;&nbsp;&nbsp;&nbsp;至是，冉等与李特兄弟构怨。当罗尚督流民七月初起行，而流民散处梁、益州间，为人佣力，闻郡州逼遣；人人愁怨。<br><br>&nbsp;&nbsp;&nbsp;&nbsp;且水潦方盛，年谷未登，无以为行资，特复求停至冬而行，辛冉以健为太守，李芯以为不可。冉性贪暴，欲杀流民首领，取其资货。乃与李苾曰：“罗尚设关搜索，特为流民请留，流民皆感而待之，想率归特。今不以行，久则有变，宜先讨特。”<br><br>&nbsp;&nbsp;&nbsp;&nbsp;苾然之，乃曰：“可出榜召募能杀特兄弟者以重赏，必有人执来诛之。”于是辛冉榜，使人各处分挂。李特密知，使人私取以归，与弟李骧改之为募六郡豪杰，如能得流民一首者，赏帛百匹。于是流民大惧，皆归特，旬日间至二万人。特复遣式去求罗尚申期，尚许之。式还谓特曰：“罗尚威刑不立，冉等各拥强兵，与我等不睦，必怀害我之心。一旦为变，非尚所能制，宜为自备。”特从之，与弟李骧以兵分二营，缮甲治兵，以待冉等至。<br><br>&nbsp;&nbsp;&nbsp;&nbsp;时冉闻李特分兵以备，乃与李苾率步骑二万至夜来袭李特营。特放炮，发二营伏兵出击之，冉、芯之军死者甚众。于是，流民推特行镇北大将军事，承制封拜，李流及兄弟李辅并弟李骧皆号将军，攻冉于广汉。<br><br>&nbsp;&nbsp;&nbsp;&nbsp;次日，辛冉以兵出城，大骂流贼焉敢谋反！李特大怒，骂曰：“吾尽忠于国，汝何无故加兵夜攻？”于是两下各拍马持刀掩杀，不十合，冉大败而逃奔德阳城。李特引兵入据广汉郡。<br><br>&nbsp;&nbsp;&nbsp;&nbsp;居数日，进兵攻成都，与蜀民约法三章，施舍赈贷，上下无滞，军政肃然，蜀民大悦。<br><br>&nbsp;&nbsp;&nbsp;&nbsp;却说辛冉与李苾大败，来见罗尚曰：“使君以李特兄弟为心腹，今日如何？”尚曰：“特本无反意，因卿等促劫流民，催其为乱。事既成，宜火速攻讨，一面使人求救于梁州及南蛮校尉。”冉曰：“然。”于是，罗尚自将兵围郫水，作营连延七百里，与特相拒。<br><br>&nbsp;&nbsp;&nbsp;&nbsp;太安元年夏，河间王司马颙闻流民李特兄弟为乱，即遣督护卫博前来讨特。卫博以军至梓潼，李特探知，使其子李荡以兵五千来迎，两军皆遇于德阳。次日，两下结阵交战，李荡出马与卫博交锋，未三合，博败走，其众悉降。李特乃自称为大将军、益州牧，招军以攻罗尚。<br><br>&nbsp;&nbsp;&nbsp;&nbsp;却说齐王司马冏久欲专政，以惠帝子孙俱尽，大将军颖有次立之势。清河王司马覃，武帝孙也，年方八岁。冏乃上表，请立为皇太子。惠帝从之。以齐王冏为太师，东海王越为司空，尽领中书监。<br><br>&nbsp;&nbsp;&nbsp;&nbsp;至八月，闻蜀李特谋反，复以张微为广汉太守，令其起兵讨特。张微既受诏，即以军至德阳，抄小径来攻李特大营。被李荡闻知，以兵塞截中隘，张微兵不得出，尽被李兵上山以木石滚下，微兵皆死之；李特使李骧进兵攻成都之北，又使李流进兵攻成都之南，约会合兵共击罗尚。时罗尚闻张微被陷，令辛冉率精兵二万人前来攻李骧。时骧前驱已到成都之北，辛冉即以兵迎战，与李骧交锋，连战十数合，胜负未分。正战间，忽东南征尘起处，一彪人马飞至。冉回头视，旗上写得分明，乃李流之兵，急欲以兵拒敌。前兵已至。骧见流兵到，大驱兵众来战。两下夹攻，冉支驾不住，拨马自逃，余兵尽被杀死，得遁还者什一二耳。因此骧、流攻成都。<br><br>&nbsp;&nbsp;&nbsp;&nbsp;时十二月，齐王冏骄奢擅权，起府第与西宫等，中外失望。<br><br>&nbsp;&nbsp;&nbsp;&nbsp;侍中稽绍上疏曰：<br><br>&nbsp;&nbsp;&nbsp;&nbsp;存不忘亡，《易》以善戒也。臣愿陛下无忘金墉，大司马无忘颍上，大将军无忘黄桥，则祸乱之萌无由而兆矣。<br><br>&nbsp;&nbsp;&nbsp;&nbsp;惠帝勿能用。齐王耽于宴乐，不入朝见，坐拜百官，符敕三选举不均，嬖宠用事。南阳处士郑方上书谏曰：大王安不虑危，宴乐过度，一失也；宗室骨肉，互相疑贰，二失也；蛮夷不静，不以为意，三失也；百姓困穷，不闻谋救，四失也；义兵有功，久未论赏，五失也。有此五失，若不早救，诚恐家国难保厥终矣！<br><br>&nbsp;&nbsp;&nbsp;&nbsp;齐王冏不能用之。孙惠亦上书曰：<br><br>&nbsp;&nbsp;&nbsp;&nbsp;天下有五难、四不可，明公皆居之。冒犯锋刃，一难也。聚致英豪，二难也；与将士均劳苦，三难也；以弱胜强，四难也；兴复皇业，五难也；大名不可久荷，大功不可久任，大权不可久执，大威不可久居。大王行其难而不以为难，处其不可而谓之可，惠窃所不安也。殿下宜思功成身退之道，委重二王，长揖归藩，则太伯子臧不得专美于前矣。<br><br>&nbsp;&nbsp;&nbsp;&nbsp;齐王冏不能用，孙惠辞疾而去。醊谓曹摅曰：“孙惠劝吾委权还国，何如？”摅曰：“物议太甚。大王诚能居高虑危，褰裳去之，斯善之善者也。”冏不听。王豹亦致牍于冏曰：河间、成都、新野三王以方刚之年，并兴戎马，处要害之地，而明公挟震主之威，独据京都，专执大权，未见其福也。<br><br>&nbsp;&nbsp;&nbsp;&nbsp;请悉遣王侯归国，依周、召之法，以成都王为北州伯，治邺；王为南州伯，治宛，分河为界，各统王侯，以夹辅天子可也。<br><br>&nbsp;&nbsp;&nbsp;&nbsp;时长沙王义见豹上笺，因入谓冏曰：“小于离间骨肉，何不于铜锤下打杀之？”冏乃鞭杀之。豹将死，曰：“可悬吾头大司马门，见敌兵之攻齐也。”言讫而死。<br>