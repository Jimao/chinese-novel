&nbsp;&nbsp;&nbsp;&nbsp;却说王浚所署乐陵太守邵续，因王浚死而附石勒，勒以其子邵义为督护。渤海太守刘胤闻浚被杀，乃弃郡依续。谓：“续君子，晋之忠臣，奈何从贼以自污乎？”言未讫，会段匹磾使人以书邀续同归江东，续从之，回书使人复命。左右曰：“君归江东，其如令嗣邵义何？”续泣曰：“我岂能顾子而为叛臣乎？”因杀异议者数人。于是续已知决定，使刘胤来江东见左丞相睿，具说归晋之事。睿大悦，以刘胤为参军，遣使拜邵续为平原太守。石勒闻知邵续归江东，乃杀邵义。石勒见邵续去江东；自率众来围之。续使人求救于段匹磾，匹磾自以五万军来救，勒乃引军退还襄国。续出城谢段匹磾及犒劳其卒，匹磾亦还蓟讫。是时，襄国大饥，谷二升值银一斤，石勒甚忧之。<br><br>&nbsp;&nbsp;&nbsp;&nbsp;时五月，太尉凉州牧西平公张轨寝疾，集文武将佐于卧内，吩咐曰：“吾将不豫，汝等文武将佐忠辅吾世子张寔，务安百姓，上思报国，下以宁家。”言讫而卒。长史张蹇即主丧事讫，乃使使入朝，表世于张寔摄父之位。憨帝诏寔为都督刺史、西平公，谥轨曰武穆。<br>