&nbsp;&nbsp;&nbsp;&nbsp;却说光阴易过，倏尔数年。力微长大一十余岁，容貌奇伟，文才出众，武艺超群。因无舅家，故北代诸部时人谚曰：“诘汾皇帝无妇家，力微皇帝无舅家。”时诘汾发疾而崩，力微痛之，安葬哀毁逾礼。丧事毕，有没鹿回部大人窦宾，闻力微有雄杰之度，召之为部长，自此乃依窦宾为将。<br><br>&nbsp;&nbsp;&nbsp;&nbsp;却说西部酋长夷夷，以兵一万扰境，掳掠畜产。窦宾亲领胡兵二万人，出界拒敌。次日，两军相遇，窦宾亲自出战，大骂：“野犬逆贼，何敢侵境！”夷夷见其大骂，忿怒勒起坐下马，抡起手中枪，走奔阵前，更不打话，直取窦宾。宾亦舞大捍刀出迎。两马相交，军器并举，二人战了十合，窦宾气力不加，勒住跨下马，收回手中枪，走回本阵。夷夷赶来，见宾走已远，夷夷就左手拈弓，右手搭箭，望窦宾心后一箭。窦宾听得弓弦一响，急翻身下来躲过，那箭正中马胫，马即死于阵前。<br><br>&nbsp;&nbsp;&nbsp;&nbsp;夷夷见宾死了战马，拍马来迫。将及追至，恰力徽领兵到，见宾无马，急以所乘之马与宾骑之。大言曰：“大王急回本阵，小将出迎敌兵。”言毕，以步兵接战。力微以步兵摆开，与夷夷交锋大战，战上三十余合，夷夷抵敌力微不住，骤马奔回本阵，被力微驱兵奋击。夷夷大败，退还本国去讫。力微连追一百余里，方始鸣金收兵回城。<br><br>&nbsp;&nbsp;&nbsp;&nbsp;次日，宾聚集诸部大人问曰：“孤昨与夷夷交战，被他射死战马，险些被擒，不知甚人将骏马与我骑之，方得脱此大难。我在乱军之中，杀得头昏眼花，忘记其人，汝等可自白之，我必酬其大功。”是时，力微隐而不言。当左右大人对曰：“前日阵上救大人者，乃拓跋力微也。”窦宾大惊，问力微曰：“孤三问，卿如何不答也？”力微曰：“此大王洪福，诸部之力，小将何功之有？”窦宾大喜曰：“我今将国划半分卿，酬卿大功。”力微固辞曰：“臣食君禄，当尽犬马之力，岂图赏也？”<br><br>&nbsp;&nbsp;&nbsp;&nbsp;固推不受。宾愈敬之曰：“子贡辞赏，后人羡之。而卿如此，何以为报耶？”又曰：“吾有爱女金玉公主，不与凡子，今赐与卿为妻，勿得再推。”因是力微从之。选日纳聘礼，就迎公主，过门成亲毕。自此以后，宾甚宠用之，常思报其前勋。<br><br>&nbsp;&nbsp;&nbsp;&nbsp;忽一日，谓力微曰：“孤闻韩信据齐不得，张良择地而封。欲委卿以一方，卿谓何地可据，孤即授之。”力微曰：“韩信连百万之众，收四海之地，平秦灭楚，取赵挟燕，功盖天下，名闻古今。张良运筹帷幄之中，决胜千里之外，匡扶社稷，扭转乾坤，以三寸之舌，开四百年之基，成汉室之业，皆此二人之力，高祖所谓人杰。臣于大王，无尺寸之功，止一马之力，何敢受其赐也？”宾曰：“富贵二字，世人贪之，恐不得至，卿何固辞？今授卿一所，吾欲南霸天下，欲卿效张良、韩信之立勋，故有是命，卿何却之？”力微曰：“臣见前贤所谓功盖天下者不赏，勇略振主者身危，未尝不思退避。富与贵，人情之所欲，岂不爱之？望大王法尧舜之仁，休效汉祖之疑。臣愿慕二贤之忠，望大王授臣北镇长川，以图霸举。而臣既承半子之分，而思欲随部奉事大王，不舍远离。”宾曰：“男儿所志在功名，别何足惜离？”又曰：“恭敬不如从命，卿可同金玉公主速去镇守长川，就以其地授卿，以为汤沐之邑。”因是封力微为北部大人，命其往镇。于是力微拜辞窦宾，领金玉公主同去长川镇守，收纳亡叛，延揽英雄，招军买马，积草屯粮，由是旧部人马悉来归附。数年之间，军威大振。<br><br>&nbsp;&nbsp;&nbsp;&nbsp;谁想光阴迅速，寒暑更迁，不觉窦宾染病将危，乃唤二子窦龙、窦虎至卧前，戒曰：“拓跋力微勇略无双，吾死之后，不可疏慢此人，功多不伐。当以国事见委，勿以常人遇之。”<br><br>&nbsp;&nbsp;&nbsp;&nbsp;言讫而卒。龙、虎二人举哀发丧于西陵，窦龙代父领其诸部十万之众。<br>