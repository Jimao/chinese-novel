&nbsp;&nbsp;&nbsp;&nbsp;却说祖逖率五万步骑，攻陈川于蓬关。石勒闻知，遣石虎、桃豹将兵三万来救，祖逖始迁屯淮南。石虎既至蓬关，令陈川率众徙居襄国，留桃豹守陈川故城。自勒兵与川退还襄国去讫。<br><br>&nbsp;&nbsp;&nbsp;&nbsp;却说石勒又得陈川之众，遂率兵五万来寇幽州，幽州无备，被攻陷之。<br><br>&nbsp;&nbsp;&nbsp;&nbsp;段匹磾在蓟城，闻幽州失守，心中大惧，恐来攻蓟，乃率众奔乐陵县而据之。<br><br>&nbsp;&nbsp;&nbsp;&nbsp;却说梁州刺史周访击杜鲁，鲁勒众拒战，两下交锋，战四五十合，鲁措手不及，被访斩之，其众尽降。初，王敦患杜鲁，因谓访曰：“足下若擒得杜鲁当相论为荆州。”至是访破斩杜鲁而回，敦不用。<br><br>&nbsp;&nbsp;&nbsp;&nbsp;又王廙在荆州，多杀陶侃将佐，士民怨怒，朝廷已知。元帝征廙为散骑常侍，而以周访代之。王敦忌访威名难制，从事郭舒亦说敦曰：“荆州虽荒敝，乃用武之国，不可以假人，宜自领之，访为梁州足矣。”敦从之，乃加周访安南将军，余如故。访闻大怒，敦手书譬解，并以玉玺玉枕遗之，访掷之于地曰：“吾岂贾竖，可以宝悦耶？”因此访去襄阳，务农训兵，有图敦之志。守宰有缺即补，然后言，王敦不能制。<br><br>&nbsp;&nbsp;&nbsp;&nbsp;却说徐龛既降石勒，以众寇来掠济、岱诸境，近臣奏知，帝甚忧之。问群臣谁去讨之？王导奏：“以太子左卫率羊鉴，乃龛之州里冠族，能制之，令其率兵五万去讨。”元帝从之，封羊鉴左都督，令率军讨之。羊鉴辞谢曰：“臣才非将帅，恐不克效，望陛下另选良将。”郗鉴亦上表，言羊鉴不可使。王导不从，以羊鉴为征讨都督，督徐州刺吏蔡豹及刘遐、鲜卑段文鸯等讨之。于是鉴不得已，领旨出朝，点过精兵五万，择日起行。<br>