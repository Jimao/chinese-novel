&nbsp;&nbsp;&nbsp;&nbsp;六月，汉主聪使大司马刘曜、赵梁以兵十万来寇长安，刘曜奉命督军，使将军赵粱寇新丰城。<br><br>&nbsp;&nbsp;&nbsp;&nbsp;却说晋愍帝设朝，近臣奏知，帝遣卫将军索綝领兵五万出迎。索綝得诏，点军即行。却说赵梁出战常胜，累建大功。闻索綝领兵来迎，有轻綝之色。当长史鲁徽谏曰：“晋之群臣自知强弱不敌，将致死于我。索綝若来，将军勿轻之。其足智多谋，武艺亦不在将军之下。宜坚壁勿战，观彼动静，然后出奇兵胜之。故兵法曰：‘知己知彼，百战百胜’耳。”梁大怒，曰：“以司马模之强，吾取之如拾芥。索綝小竖，岂能污吾马蹄宝刀耶？”<br><br>&nbsp;&nbsp;&nbsp;&nbsp;次日，率轻骑数十讨之，曰：“要当获綝而后食。”索綝见赵粱在阵前搦战，綝令精兵在前，以箭射住阵脚，急与偏将王文至曰：“你可同王武二人速退，各引守寨之兵伏于三十里西北屏山谷内，待吾败回，彼必赶来。候彼军入谷，你二人杀出截住，吾复杀回，两下夹攻，可擒赵梁。”文、武二人得计退去，领兵埋伏讫。索綝亲自披挂持戟，出阵前大骂：“胡贼焉敢犯境。”粱大怒，执枪杀过阵来。与交锋，将次十合，綝佯败便走。粱不知是计，引兵赶来。未上五里之程，忽听得一声炮响，伏兵四起。前有索綝拦路，后有王文、王武杀来，杀得汉兵十去其七，大败奔溃。<br><br>&nbsp;&nbsp;&nbsp;&nbsp;赵梁死战得脱而归，悔曰：“吾不用徽言至此，何面目见汉王？”先命斩徽，徽大怒曰：“将军愚愎以取败，乃复忌人害胜，犹有天地，其得死于枕席乎！”言讫自杀。后梁攻北地；中弩而死。<br><br>&nbsp;&nbsp;&nbsp;&nbsp;冬，汉王聪以子刘粲为相国，粲少有隽才，自为丞相，骄奢专恣，远贤亲佞，严刻愎谏，国人始恶之。<br><br>&nbsp;&nbsp;&nbsp;&nbsp;三年正月，周勰以其父遗言，因吴人之怨谋作乱。使吴兴功曹徐馥矫称勰叔父周札之命，收合徒众，以讨王导、刁协，豪杰翕然附之。是月，馥杀吴兴太守袁琇，欲奉札为王。周札闻知大惊，以告吴兴太守孔侃。勰知札意不同，不敢发。馥党惧事不成，乃攻馥杀之。札子周续亦聚兵应馥，闻馥死，亦退不发。左丞相睿闻续为乱，集诸将议发兵讨之。王导曰：“今若少发兵则不足以平寇，多发兵则根本空虚。续族弟黄门侍郎周延，忠果有智，请独使延往，足以诛续，何必纷纷起兵劳民乎？”密从之，即使延去，同孔侃诛逆。延得命兼行，至吴兴郡，将入府，遇周续于门，延逼续与俱诣府与侃相见。礼毕，分列而坐，延指续谓侃曰：“府中何以置贼在座耶？”续即出衣中刀逼延，延叱令将续格杀之。因令收周勰至，谓曰：“汝等如何谋叛，累我宗族？吾奉左丞相命，来同孔府君诛汝。”<br><br>&nbsp;&nbsp;&nbsp;&nbsp;勰曰：“非干我事，乃兄周邵命勰用徐馥之谋。徐馥虽已死，邵还在宅。”于是延引百余人，令收邵诛之。延不归家省母，遂长驱而去，报知左丞相。睿大悦，以札为吴兴太守，以延为太子右卫率。睿以周氏吴之豪望，故不穷究，待勰如旧矣。<br><br>&nbsp;&nbsp;&nbsp;&nbsp;却说愍帝聚集文武商议中兴之策，群臣奏曰：“臣等闻单于平阳拓跋猗庐有雄兵百万，猛将千员，与先帝有恩，今不如封其为王，以藩屏求应，可保国家无危，不惧胡兵也。”帝曰：“卿等所议正合朕心。”于是使使诏来平阳，封猗庐为代王。<br><br>&nbsp;&nbsp;&nbsp;&nbsp;却说猗庐与诸部大人商议边庭之事，闻中国愍帝有诏至封王，即命左右排香案跪听。宣读毕，方知封他为代王，谢恩讫，受其印绶。排宴款待使人，以金宝回贡晋主，时赐使人回朝去讫。猗庐既为代王，乃置官属，分君臣之礼。‘时国俗宽简，人皆不畏。至是代王明刑峻法，以示群下，诸部人多以违命得罪。代主升殿，复集文武谓曰：“今吾以法示，如何故违？再有违命者，皆举部戮之，决不恕免。”群臣曰：“自后再不敢干。”于是中外肃然，无有再犯。<br><br>&nbsp;&nbsp;&nbsp;&nbsp;二月，晋愍帝发二使以左丞相睿都督中外诸军事，以南阳王保为相国，以刘琨为司空。<br><br>&nbsp;&nbsp;&nbsp;&nbsp;却说代王闻并州从事莫舍贤，乃遣人至并州见刘琨，求莫舍为长史，刘琨从之。莫舍不欲去，琨谓曰：“以并州单弱，吾之不材，而能自存于胡羯之间者，诚乃代王之力也。吾倾身竭货，以长子为质而奉之者，庶几为朝廷雪大耻也。卿欲为忠臣，奈何惜共事之小诚而亡殉国之大节？平生事代王，为之腹心，乃一州之所赖也。”于是舍遂来见猗庐。猗庐甚重之，常与参大计。代王用法严苛，一人犯法者举部就诛，老幼相携而行，人问何之？答曰：“往就死。”无一敢逃匿者。<br>