&nbsp;&nbsp;&nbsp;&nbsp;冬十一月，赵王伦以齐王司马冏有废贾后之功，升为游击将军。齐王冏大怒，曰：“废贾后，吾戮力共成。汝为相国，吾当游击！”心甚不平。孙秀闻知，惧其有变，乃计使赵王伦出齐王冏为东平将军，令其镇许昌，齐王冏意亦不满。次日，赵王伦使孙秀议废贾后之功，孙秀乃集众于朝堂，议加赵王伦九锡。吏部尚书刘颂曰：“昔汉之锡魏，魏之锡晋，皆一时之用，断乎不可。周勃、霍光其功至大，不闻有九锡之命也。”<br><br>&nbsp;&nbsp;&nbsp;&nbsp;张林欲杀之。孙秀曰：“杀张、裴已伤时望，不可复杀颂。”<br><br>&nbsp;&nbsp;&nbsp;&nbsp;乃止。百官看见张林欲杀颂，惧不敢逆，俱各从议。秦帝下诏，加赵王伦九锡之礼。复加其子司马乂及孙秀、张林等官，并居显要。赵王伦及诸于顽鄙，无有识见。而孙秀狡猾贪淫，所与共事者皆邪佞之士，惟竞荣利而无有深谋远略，志趣乖异，互相憎疾。然孙秀子孙皆形貌短陋，如奴仆之下者。秀乞帝女河东公主而为驸马，众为耻之。时贾后已诛，后宫久虚。孙秀奏惠帝，以其党尚书郎羊玄女羊氏立为皇后。<br><br>&nbsp;&nbsp;&nbsp;&nbsp;却说赵王伦欲篡位，恐贾氏之亲在外为变，矫诏征益州刺史赵廞为大长秋，以成都刺史耿滕代之。赵廞乃贾后姻亲，闻朝廷征，甚惧，恐入朝见害，心下自思，晋衰，阴有据蜀之志。<br><br>&nbsp;&nbsp;&nbsp;&nbsp;乃心生一计，即发仓廪以赈流民，厚遇李特兄弟，以为爪牙。<br><br>&nbsp;&nbsp;&nbsp;&nbsp;特等持势聚众为盗。耿膝密使人上表道：“流民刚剽，蜀民懦弱，主不能制客，必为乱阶，宜使还本地。”廞闻之大怒，屡欲攻滕。会朝廷诏至，以滕代己为刺史，乃乘此以计，使益州文武千余人迎滕于小城，待至杀之。<br><br>&nbsp;&nbsp;&nbsp;&nbsp;时滕守成都小城，廞守益州大城，益州文武千余人至小城迎滕，滕欲趋去。功曹陈恂谏曰：“今使君与刺吏构怨已深，彼还在未离，岂可即去？不如留小城以观其变，’然后檄诸县，合村堡，以备秦氏，方可以往也。不然，必坠其计矣。”滕不从，收拾本部，行至益州。赵廞遣兵五千伏城内，滕入无备，遂被所杀，余众尽降。<br><br>&nbsp;&nbsp;&nbsp;&nbsp;于是，赵廞就以滕兵来攻西夷校尉陈总，总甚忧。主簿赵模曰：“彼兵未至，今当速行招众，助顺讨逆，谁敢动者！”<br><br>&nbsp;&nbsp;&nbsp;&nbsp;总缘道停留，北至鱼涪津。廞军已至，止隔一百余里。模又曰：“事急迫，火速散材募兵以拒，不然我寡敌众，难以决战。”<br><br>&nbsp;&nbsp;&nbsp;&nbsp;总又不听，众遂自溃。廞兵大至，总出马与战，未十合，被斩于马下。招集其众，遂降。于是，赵廞始勒兵还益州，自称为益州牧，置僚屑，易守令。李庠等亦以四千骑归之。赵冏委以心膂，使其招募六郡壮勇二万余人，以断北道。<br><br>&nbsp;&nbsp;&nbsp;&nbsp;却说散骑常侍张轨，以时方多难，阴有据河西之志，因见赵王伦曰：“西凉盗贼生发，屡屡攻陷诸郡。臣请为将去讨，不日可平。”赵王伦从之，即以张轨为凉州刺史，令其去讨。<br><br>&nbsp;&nbsp;&nbsp;&nbsp;于是张轨即出朝，以宋配、汜瑷为谋主，以军二万人来凉州，与鲜卑寇狼交战。两军对圆，寇狼出马与轨交锋，不数合，斩狼于马下，尽降其众。轨与汜瑷等引军入据凉州，招集军马，粮草堆山，因此威名震西土。<br>