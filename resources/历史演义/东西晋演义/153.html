&nbsp;&nbsp;&nbsp;&nbsp;却说成王雄后任氏无子，有妾子十余人，雄不立为嗣，乃立兄李特子班为太子，使任后母之。群臣固谏不可，请立诸子。<br><br>&nbsp;&nbsp;&nbsp;&nbsp;雄曰：“吾兄先帝之嫡统，有奇才大功，事垂克而早亡，朕常悼之，且班仁孝好学，必能负荷先烈。”<br><br>&nbsp;&nbsp;&nbsp;&nbsp;当太傅李骧谏曰：“先王立嗣必子者，所以明定分而防篡夺也，宋宣公故事亦足以观矣！”雄不听，骧退而流涕曰：“乱自此始矣！”李班为人谦恭下士，动遵礼法，雄每有大议，辄令预之。<br><br>&nbsp;&nbsp;&nbsp;&nbsp;时五月，赵凉王张茂疾笃，执其子张骏手而泣曰：“吾家世以孝友恭顺著称，晋室虽微，汝奉承之，不可失也。”且下令曰：“吾官非王命，苟以集事，死之日当以白衣人棺，勿以朝服殓也。”言讫而卒。茂既死，赵王曜遣使立其子骏为凉州牧，封为凉王。<br>