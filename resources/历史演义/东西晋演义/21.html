&nbsp;&nbsp;&nbsp;&nbsp;却说陆云领职，到任肃然。下不欺上，市无二价。一日，祭祀归，忽听见一人被杀在地，无人告发。云即使人拘唤邻众，究问死者姓名。因拘死者之妻，监禁十日，故无所问，而遣其妇出，密令从人随妇后窃听。从人欲行，云谓曰：“其妇此去不出十里，当有男子候之，若与妇人语，便缚来见我。”从人领其言，私跟妇人而去。不过数里，果有一男子候其妇人，问曰：“因何得出？”，妇人未及答，被从去人缚了，送来见云。<br><br>&nbsp;&nbsp;&nbsp;&nbsp;云问曰：“你如何杀人？”其男子不肯招认，云怒曰：“汝分明与死者之妻通奸，共杀其夫，汝何得抵赖？”于是其男子、妇人默然，不敢争论，遂供招偿命。由是军民百姓皆称其为神。<br><br>&nbsp;&nbsp;&nbsp;&nbsp;因此郡守嫉其才能，屡以言责。云乃去官归政。百姓追思，图写形像，配食县社焉。<br><br>&nbsp;&nbsp;&nbsp;&nbsp;却说陆机自过江以来，家音断绝，信息无通。时机有骏犬，名曰“黄耳”，甚爱之。既而羁寓京师，久无家问，机笑谓犬曰：“我家绝无书信，汝能赍书取消息否？”其犬摇尾作声，有若肯去。于是作书一封，以竹篓盛之，而系其颈。犬果寻南路走，遂至其家，得通消息。又带回书以还洛阳。自此以后得犬送书，家音频通，不劳人送矣。<br><br>&nbsp;&nbsp;&nbsp;&nbsp;元康二年二月，皇后贾氏弑故皇太后杨氏于金墉城，时太后尚有待御十余人，贾后悉夺之，绝膳八日而卒。<br><br>&nbsp;&nbsp;&nbsp;&nbsp;《纲目发明》云：<br><br>&nbsp;&nbsp;&nbsp;&nbsp;子不可以废母，妇不可以废姑。前已书废太后为庶人，而此犹书故太后者，不与其废也。<br><br>&nbsp;&nbsp;&nbsp;&nbsp;却说皇太后屈死之后，天下大饥，东海雨雹，荆、扬、青、兖、豫、徐州大水。十月，武库火灾。识者以为天道已变，王道乱应，果若矣。<br>