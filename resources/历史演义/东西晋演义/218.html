&nbsp;&nbsp;&nbsp;&nbsp;甲寅十年，却说扬州刺史、大将军殷浩连年北伐，出师屡败，粮械都尽，朝野生怨。<br><br>&nbsp;&nbsp;&nbsp;&nbsp;却说征西将军桓温，少与殷浩齐名；及长，温素忌于浩。<br><br>&nbsp;&nbsp;&nbsp;&nbsp;忽闻殷浩北伐，被降人姚襄杀败山桑，乃遣人入朝上疏，数浩之罪。晋帝得疏，读曰：按大将军殷浩，过蒙朝恩，叨窃非分，以兵北伐，三年损折军将过其半，未曾取得尺寸之土，空竭国家无限斗斛之存，致使华夏鼎沸，黎元珍瘁，社稷倾危之忧将及，若不加罪，则海内士民怨变，臣请废浩，江左始安。<br><br>&nbsp;&nbsp;&nbsp;&nbsp;却说晋帝看疏毕，不得已降诏，遣使免浩为庶人，徙之于东阳信安县，以王述为扬州刺史。<br><br>&nbsp;&nbsp;&nbsp;&nbsp;却说殷浩被帝遣使降诏兔为庶人，徙于信安。浩虽被黜，吟咏不辍，虽家人不见有流放之戚，但终日书空，作“础础怪事”四字而已。时浩外甥韩伯随至徙所，经岁辞归。浩送韩伯至渚侧，咏曹颜远诗云：“富贵他人合，贫贱亲戚离。”因而泣下，分手回归。<br><br>&nbsp;&nbsp;&nbsp;&nbsp;却说征西将军桓温，谓郗超曰：“殷浩有德有言，向为令仆，足以仪刑百揆，朝廷用违其才耳。”桓温欲以浩为尚书令，遣人以书告之，浩得书大喜，欣然回书，写已了，虑有谬误，闭开十数次，竟达空函，与来人归。温见大怒，由是遂绝之。<br><br>&nbsp;&nbsp;&nbsp;&nbsp;浩久不得温书，以为惑己，后忧一月而卒。<br><br>&nbsp;&nbsp;&nbsp;&nbsp;桓温自黜殷浩之后，内外大权，一握在手，事无巨细，要行即行，要止即止。朝中大臣，各惧其势，凡有万机，皆先咨知。桓温既握重权，行事皆不奏帝。是时桓温有平天下之志，遂问谋于参军孟嘉。<br><br>&nbsp;&nbsp;&nbsp;&nbsp;九月九日，温宴诸将于龙山。时僚佐毕集，军士尽著戎服，忽有大风至，吹落孟嘉顶上之帽。嘉不知觉，诸官皆笑。温因命孙盛作文嘲之，嘉即答之，其文甚美。嘉好酣饮，愈多不乱。<br><br>&nbsp;&nbsp;&nbsp;&nbsp;温因谓嘉曰：“酒有何好，而卿嗜之？”嘉曰：“公未得酒中趣耳！”时桓温问之曰：“孤今聚有豪杰之众，胸蕴文武之才，幸挟震主之威，意欲经营天下，愁有不赏之功，此事如何可以保全后世也？”嘉曰：“窃见晋室不可复业，胡人不可尽除，为将军计，不如挟天子而令诸侯，收三秦，取汉中，如不克，即入蜀而据其地，宜鼎足而立，以观天下之衅。今者北方诚多务，不如因其多务，剿灭三秦，进伐苻氏，尽关中所极，据而有之，然后建号，以图天下，此裔帝之业也。”温曰：“今尽力一方，冀以辅晋室耳，此言非所及也。”嘉曰：“人皆可以为尧舜，但恐将军不肯为耳！”温大喜，披衣起谢曰：“承教诲，富贵同享也。”于是桓温意决，乃统步骑四万伐秦。使人上表，不待诏许，拜表即行。自以兵从襄阳入均口南乡，步兵自浙川取武关；又命司马勋以军出子午谷伐秦。军将至灞上，桓温遣司马勋以锐兵五千，倍道而进，攻上洛，此无备，被勋攻陷，获秦荆州刺史郭敬。又进攻青泥，破之。<br><br>&nbsp;&nbsp;&nbsp;&nbsp;秦王健闻知大惧，乃使太子荷苌等率众五万拒温，战于蓝田，秦兵大败。温转战而前，进至灞上，苌等率兵五千退屯城南。健与老弱六千，退守长安小城，悉发精兵三万，遣大将军雷弱儿等，与苌合兵以拒温。温以精兵二万，分二翼而进，与秦兵相遇，复战于蓝田。雷弱儿大败，退五十里别屯。温大军进屯灞上，时三辅郡县皆来降温，温抚谕居民，使安堵复业。<br><br>&nbsp;&nbsp;&nbsp;&nbsp;民争持牛酒迎劳，男女夹路观之，耆老有垂泣者，曰：“不图今日复睹官军矣！”<br><br>&nbsp;&nbsp;&nbsp;&nbsp;却说姚襄闻知桓温大败秦兵于蓝田，恐其攻己，乃遣人降燕。燕王慕容隽纳之，方知桓温败秦，与群臣议封诸王以待拒晋，群臣皆奏可。于是燕王隽以恪为大司马、录尚书事，封太原王；评为司徒，封上庸王，霸为吴王，德为梁公，暐为中山王，阳骛为司空。初，燕王皝奇霸之才，故名之曰霸，将以为世子，群臣谏而止。然宠遇犹逾于世子，由是隽恶之。以其尝坠马折齿，更名曰缺，寻以其应谶文，更名曰“垂”，迁侍中、录留台事，徙镇龙城。垂大得东北之众，燕王隽愈恶之，遂召还京。五月，却说江西流民郭石等千余人，执陈留内史官刘任，降于姚襄，建康震骇。帝以尚书周闵为中军将军，以兵屯中堂。<br><br>&nbsp;&nbsp;&nbsp;&nbsp;谢尚自历阳还，帝诏入卫京师，因江候守。<br>