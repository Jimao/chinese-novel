&nbsp;&nbsp;&nbsp;&nbsp;六月，王敦谋反，以沈充、钱凤为谋士，郑岳、周抚为左右先锋，统兵二十万，准备待行。王敦偶发疾，传令屯驻三军。<br><br>&nbsp;&nbsp;&nbsp;&nbsp;时王敦无子，养兄王含之子王应为嗣，敦疾甚，乃与钱凤商议，矫诏拜王应为武卫将军，以代敦权领三军，以兄王含为骠骑大将军，令其督战。<br><br>&nbsp;&nbsp;&nbsp;&nbsp;当钱凤谓敦曰：“今丞相疾甚，设有不讳，便当以大事付应耶！”敦曰：“非常之事，非常人所能为，且应年少，岂堪大事？我死之后，吾有三计，君等宜行之。莫若释兵散众，归身朝廷，保全门户，此第一上计也；退还武昌，收兵自守，贡献不废，此第二中计也；及吾尚存，悉众而下，万一侥幸，此第三下计也。”凤欲作乱，乃谓其党曰：“今丞相下计，乃上策也！汝等各宜尽忠，休怀二心。”<br>