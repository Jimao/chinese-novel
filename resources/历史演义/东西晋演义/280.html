&nbsp;&nbsp;&nbsp;&nbsp;丙申二十一年闰二月，燕王垂留范阳王德守中山，自将兵十万，出外屯城。谓众将曰：“前次太子宝以兵凿山从五原而入，至魏人有备。今吾以兵虚声从五原去，彼必尽屯兵守五原。吾以大兵密登逾青岭，经天门，凿通道，直指云中，先攻平城，出其不意，则珪可擒。”诸将曰：“陛下神策，正合臣心。”<br><br>&nbsp;&nbsp;&nbsp;&nbsp;言讫，垂命三军密逾青岭，凿山为道，直至云中，魏人不知。<br><br>&nbsp;&nbsp;&nbsp;&nbsp;是时陈留王拓跋虔镇平城，不觉垂兵直至城下，措手不及，被垂身先攻城，将士齐登，力攻半日，攻陷平城。虔见燕兵强盛，单兵走回。是以魏兵败死，燕军尽收其部落而进。<br><br>&nbsp;&nbsp;&nbsp;&nbsp;时魏王珪闻知，震怖欲走。诸部皆有二心，珪不知所适。<br><br>&nbsp;&nbsp;&nbsp;&nbsp;时，垂过参合陂，见积骸如山，问知是太子宝败死之兵，垂为之设祭。军士恸哭，声震山谷。垂惭愤呕血，由是发疾，至此愈笃。当慕容农至，上言曰：“今悬军深入，其地无城，陛下龙体不安，倘敌兵拥至，何以拒迎？”后燕王垂曰：“卿可调六军，筑长城西北，据而待之，可保全也。”因是农调军筑城完毕，后燕王垂疾甚，领诸文武大军，还至上谷。<br><br>&nbsp;&nbsp;&nbsp;&nbsp;却说北魏王拓跋珪，闻知燕王垂亲提大军至平城西北，乃亦自提军十五万，来平城西北拒，军至平城，燕军已退。<br><br>&nbsp;&nbsp;&nbsp;&nbsp;却说后燕王垂，其疾愈甚，召太子慕容宝、辽西王慕容农、赵王慕容麟入卧所，谓太子宝曰：“吾命将尽，不能复起，我死之后，不可发丧，缓缓而退，魏兵不敢追赶。”又谓农等曰：“朕今不幸，在此而亡，汝等公卿大臣，都要依吾平日法度行之，不可改易，吾所用之人，不可废黜。汝等善事太子，各宜尽忠荩之志，休怀不义之心。”又谓太子宝曰：“火速还都，不宜延滞。”言讫而薨。慕容垂在位十三年，寿七十一，在此而薨。太子慕容宝依垂之言，秘丧不发，收敛入棺，传令缓缓而退。魏王珪疑其无故而退，必然有计，因此不追，引兵而还。<br><br>&nbsp;&nbsp;&nbsp;&nbsp;至四月初旬，宝全军回至中山城，始举哀发丧。丧事毕，群臣立慕容宝即皇帝大位，国号大燕，改元永康元年。<br>