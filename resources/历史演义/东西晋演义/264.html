&nbsp;&nbsp;&nbsp;&nbsp;却说燕王垂退兵，放长乐公苻丕出走，而苻丕坚守不走。<br><br>&nbsp;&nbsp;&nbsp;&nbsp;垂大怒，复使车骑将军慕容德等率兵围邺。苻丕见燕兵又至，进退无路，只得固守。及闻谢玄入据河南，心中大惊，急聚将佐商议。忽一人昂然而出曰：“殿下休忧，臣虽不才，凭三寸不烂之舌使慕容垂退兵，可保邺都万无一失。”苻丕视之，乃右将军徐成。丕问曰：“卿有何高见，可解此围？”成曰：“某闻慕容垂祖父先仕晋，晋封为侍中；后慕容隽反晋，自立为燕，至暐被圣父灭之，今垂复称燕，晋人不乐其生。某请命去说谢玄与殿下联合，同破燕兵，此围自然瓦解。”丕曰：“汝且试言玄之说辞与吾听。”成于符丕耳边道：“如此如此。”<br><br>&nbsp;&nbsp;&nbsp;&nbsp;丕然之曰：“其说甚奇。”于是修书一封与徐成，从夜半引五千兵，杀出南门，奔河南而来。<br><br>&nbsp;&nbsp;&nbsp;&nbsp;不日入城，说谢玄曰：“秦王与晋无仇，只因慕容垂父子切言劝之，以兵犯境，致结肥水之怨，秦王深悔羞焉。不期逆贼计乘吾败，复自称燕，以兵来攻邺城。今长乐公苻丕遣某以邺都之地奉公，乞赐粮米，救济军民。再以一军救应，同退慕容垂，情愿领众西归，让邺都河南还晋，永远和好，誓不相侵，未审尊意何如？”玄曰：“既长乐公还我邺都之地，怎不救应？吾以米二千斛，汝可先运赴邺，资给军民，吾后即便点兵来救。”徐成拜谢，运粮先回。<br><br>&nbsp;&nbsp;&nbsp;&nbsp;当桓石虔谓玄曰：“将军何不坐待慕容垂去诛荷丕。如何反助粮米，与其救兵？”谢玄曰：“汝知其一，未知其二。慕容垂不减韩信之智，又有吕布之勇，今以兵围邺，苻丕困极，吾若不以粮米馈之，不遣军马救之，荷丕势穷，必然降燕，则邺都何年可得？故吾以军粮救应苻丕，使其同吾杀退慕容垂也。苻丕势弱，安敢失信？定要西归，吾唾手可得邺城，河南之地，十有九矣。”诸将曰：“将军神见，我等不及。”于是玄召参军刘牢之至，曰：“汝可以二万兵前去，助苻丕破燕。”牢之从之，即以二万兵来救邺城。<br><br>&nbsp;&nbsp;&nbsp;&nbsp;却说徐成运米二千斛近邺，使人先入城报知苻丕。苻丕以兵出接粮米入城，徐成以兵断后，杀散燕兵，亦入城去。苻丕问曰：“虽得粮米，可支数月，未审救兵何日得至？”徐成曰：“只管坚保城池，以待救军。”于是丕令军人昼夜固守之。<br><br>&nbsp;&nbsp;&nbsp;&nbsp;燕慕容麟攻博陵，城中粮草已尽，功曹张猗恐城破，逾出城，聚众五百以应麟。王兖临城责之曰：“卿是秦民，吾是卿君，卿起兵应贼而号义兵，何名实之相违也？古人求忠臣必于孝子之门，卿母在城弃而不顾，吾何有焉？今人取卿一时之功则可矣，宁能忘卿不忠不孝之罪乎？中州礼义之邦，不意乃有如卿者乎？”麟怒，身先攻拔博陵，执兖杀之，军民皆恨。<br>