&nbsp;&nbsp;&nbsp;&nbsp;史说祖逖，字士雅，范阳道人。世吏二千石，为北州旧姓。<br><br>&nbsp;&nbsp;&nbsp;&nbsp;逖性豁荡，不修仪检。年十四五，犹未知书，诸兄每忧之。后乃博览书记，涉猎古今，往来京师，见者谓逖有赞世之才。先与友人刘琨俱为司州主簿，情好绸缪，共被同寝。中夜闻鸡鸣，蹴琨觉曰：“此非恶声也。”共起舞焉。逖、琨二人并有英气，每语世事，或中宵起坐相谓曰：“若四海鼎沸，豪杰并起，吾与足下当相避于中原耳。”<br><br>&nbsp;&nbsp;&nbsp;&nbsp;及京师大乱，率亲党百余人来江南投奔琅邪王睿。是日，正与刁协、卞壶、陈頵、庾亮、甘卓、周访、陶侃一班儿文武议事，忽左右人入说：“门外有范阳祖逖特来相投。”睿命进来。祖逖入见，行礼毕。王曰：“不辞远来，必有见教。”祖逖对曰：“诚恐鄙言殿下不垂清听，臣思晋室之乱，非上无道而下生怨叛也。由宗族争权，自相鱼肉，遂使戎狄乘隙，毒流中土。今遗民既遭残贼，人思自奋，大王诚能命将出师，使如逖者统之以复中原，郡国豪桀必有望风响应者矣，何患兴不在此时耶？”睿大喜，曰：“孤本无北伐之志，得君之壮，令人有意中原矣。孤就拜卿为奋威将军、豫州刺史。廪千斛，布二千匹，与卿召募兵，渡江北进。”逖忻然拜领，出召募兵得三千余人。<br><br>&nbsp;&nbsp;&nbsp;&nbsp;次日，引众登舟渡江，至中流，击楫而誓曰：“祖逖不能靖中原而复济此者，有如大江！”辞色壮烈，众人皆慷慨。次日，行至淮阴，铸器械甲胄。又募得二千余人，进屯豫州。安民阅武，大兴攻讨，北地士民皆来归之。于是北地遂平，由是黄河以南尽为晋土矣。逖使人去见琅邪王处报捷。王大喜，复使使拜祖逖为镇西大将军。自此逖威名远播，胡人不敢窥兵矣。<br><br>&nbsp;&nbsp;&nbsp;&nbsp;史说并州刺史刘琨闻知友人祖逖为豫州刺史，转升镇西大将军，心忧自不能先，乃移书归家遗其亲故曰：“吾枕戈待旦，志枭群逆，常恐祖生先吾着鞭，今果然也。”<br><br>&nbsp;&nbsp;&nbsp;&nbsp;却说周顗以兵屯浔水城，被杜弢兵围之。陶侃闻知，即遣将军朱伺领军二万来救。弢已闻知朱伺来，乃退兵保冷口。侃又使人令伺逆击之。伺得令引军至冷口，弢以兵拒战。次日交锋，弢不能抵，败走，被朱伺驱军追击，大破之。杜弢势孤，遁归长沙，伺引军还。王敦使人上表，奏侃之功。朝廷以侃为荆州刺史，命屯沔江城。侃既受诏屯沔江，招集士众，商议去击杜弢。<br>