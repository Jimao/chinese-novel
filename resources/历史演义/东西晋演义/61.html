&nbsp;&nbsp;&nbsp;&nbsp;光熙元年却说东海王越初起兵时，使人说司马颙，令奉帝还洛阳，约与分陕为伯，即便回兵，颙欲从之。张方自思罪重，恐为诛首，乃谓颙曰：“今大王据形胜之地，国富兵强，奉天子以号令，谁敢不从，奈何拱手受制于人？”颙乃止。及闻刘乔败，颙心大惧，欲罢兵，恐方不从，乃密召方帐下督郅辅至，诱之曰：“东海王等起兵之故，非我之过，乃恨张方劫帝来长安，并废皇后太子之罪，故来讨也。今山东兵盛，难以抵敌。今东海王使人入朝上奏，道杀张方，奉驾还洛阳，即罢兵。今圣上有密诏在此，有能诛张方之首，解得山东之兵者，封万户侯。我与卿议之，杀方非卿不可也。”郅辅曰：“既圣上有诏，小臣即斩之，送首前去与东海王，说其解兵。”颙曰：“卿若斩得张方，退得此兵，吾保奏汝为万户侯。”郅辅从之，领其谋回。至夜领心腹五十余人入宫中，将张方杀之，取其首级，漏夜送与东海王越，请和罢兵。越不肯，遣祁弘等领军兵西迎车驾。弘引兵去讫。<br><br>&nbsp;&nbsp;&nbsp;&nbsp;却说王浚与宋胄等救洛阳，成都王颖见石超死了，去其右臂，不敢出战，乃点卫兵开西门，走奔长安，胄等人城屯扎。<br>