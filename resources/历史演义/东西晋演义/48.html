&nbsp;&nbsp;&nbsp;&nbsp;永兴元年，是岁僭国二，却说长沙王屡破颖兵而未尝亏奉惠帝之礼，虽城中粮食日窘，士卒无有离心。张方以为洛阳未可克，欲引兵还长安，其如东海王越因妒忌长沙王执政，阴欲杀义。奈力不及，见成都、河间二王兵马围城，欲为内应杀义。<br><br>&nbsp;&nbsp;&nbsp;&nbsp;闻张方欲退兵，虑事不济，潜谓殿中诸将士议曰：“今成都、河间二王各以强兵外攻，非为圣上，乃恨长沙王义为政不均，故来讨之。况城中里无粮草，外无救兵，不久皆为擒矣。何不今夜卿等护我收长沙王义，则二王之兵不战而自退矣，可保国家无危。”诸将闻言从之，于是暂退。<br><br>&nbsp;&nbsp;&nbsp;&nbsp;至初更，俱集于帐下，悄地入营，将长沙王执之。次早入朝，奏曰：“今成都、河间二王谋反，皆为长沙王之故，起兵至关，目今粮草日尽，救兵无望，臣等请废长沙王义为庶人，二王始肯退兵，不然社稷将危。望陛下火速降诏，以安众心。”<br><br>&nbsp;&nbsp;&nbsp;&nbsp;帝曰：“义忠于寡人，不有过舛，岂可废之？”越与将士皆奏曰：“长沙虽无罪，宁可废一人以安社稷，不可因一人以害苍生。”帝被越并诸将士所逼，不得已下诏，免长沙王义官，令其徙居金墉城。改年永康，大赦满城百姓，命开城门放成都王颖入城。<br><br>&nbsp;&nbsp;&nbsp;&nbsp;时诸将士既开城门，见外兵不盛，心甚悔之，欲更谋劫长沙王为将以拒司马颖。越闻此消息大惧，连忙遣心腹人密告知张方，使其将长沙王义谋杀之。方得此意，即令军士攻入金墉，将义缚至军前，张方命左右斩之。义曰：“吾无罪。况乃金枝玉叶，谁敢杀我？”方大怒，命左右将义绑于柱上，四围以火炙杀之。方之军士见之，亦为之流涕。司马颖既入京师，朝见惠帝，自为丞相，以东海王越为尚书令，乃以颖众复还镇于邺城，遣石超率兵屯十二城门。殿中宿卫将士凡为颖所忌者，皆令杀之，悉代去宿卫之兵，以布其腹心。<br>