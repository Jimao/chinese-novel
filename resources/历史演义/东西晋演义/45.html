&nbsp;&nbsp;&nbsp;&nbsp;却说新昌王司马歆都督荆州，为政严急，失蛮夷心。因此，义阳蛮张昌聚党五千人欲为乱。会荆州以调发武勇兵讨李流，流民惮远征，皆不欲行。诏书督逼。<br><br>&nbsp;&nbsp;&nbsp;&nbsp;却说张昌初得石冰，以兵五千降，着其为前部来寇扬州。<br><br>&nbsp;&nbsp;&nbsp;&nbsp;刺史陈徽调兵出战，皆败走。于是陈徽引腹心数百逃遁，因是诸郡尽没。江州、武陵、零陵、豫章、武昌等处州郡皆为张昌所破。昌更置牧守，皆贼盗小人，专以劫掠为务。刘弘大惊，急使陶侃等领军三万去击张昌。侃引军至竟陵，驱军出战。张昌以兵拒迎，两下各自结阵。侃自将出阵前，大骂：“张昌逆夷，何敢谋反？”张昌大怒，舞刀便砍。佩以枪来迎，二人在阵斗至二十余合。张昌气力不加，勒马便走。陶侃挥军追杀，杀得张昌大败，逃于下隽山。而其众悉降陶侃，惟石冰尚据临淮。<br><br>&nbsp;&nbsp;&nbsp;&nbsp;却说陶侃自幼孤贫，为郡都邮。长沙太守方嗣见而异之，命其子与结交。后举孝廉至洛阳，郎中令杨晫荐之于顾荣，侃由是知名。既克张昌，刘弘谓曰：“吾昔为羊公参军，谓吾后当居其处，今观卿必继于老夫矣。”时荆州守宰多缺，弘请补选，朝廷诏许之。弘叙功铨德，随才授任，人皆服其公。当上表以皮初为襄阳太守，朝廷议以初望浅，更用弘婿夏侯陟补。<br><br>&nbsp;&nbsp;&nbsp;&nbsp;弘下教曰：“凡治一国，宜以一国为心，必若姻亲然后可用，则荆州十郡，安得有十女婿然后为政哉！”乃复表“姻亲旧制，不得相滥，皮初之勋，宜先酬之。”朝廷诏听之。于是，劝课农桑，宽刑省赋，公私给之，百姓爱悦。<br>