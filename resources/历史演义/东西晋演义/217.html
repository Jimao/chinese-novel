&nbsp;&nbsp;&nbsp;&nbsp;却说殷浩自此威名日损，士民皆怨。浩耻其败，乃收集大军屯北，乃谓诸将曰：“今被羌贼攻败，损去人马，何颜归见江东？”一人挺身而出曰：“今姚襄得胜，必然无备，正可乘此时以计攻之，可复前仇。”浩视之，乃长史江逌，字载道，乃陈留圉人也，博学多智。浩因问曰：“卿有何计，教我攻此羌贼？”逌曰：“今兵非不精，而众少于羌，且其堑栅甚固，难以效力，吾当以计破之。”浩曰：“何计可破？”逌至浩耳畔：如此如此。浩抚掌笑曰：“此计大妙！”浩即令江逌行计。<br><br>&nbsp;&nbsp;&nbsp;&nbsp;逌即出，乃令军人捕野鸡数百，以长绳连之。又取核桃镂去中肉，以火药藏壳内，对合开一小孔，火心霹外，以铁绳缚之，击于鸡足之上，安排已定。是夜传令，叫军人全装披挂，伺候姚襄营中火起，以兵乘乱攻之。三军得令，各自准备厮杀。<br><br>&nbsp;&nbsp;&nbsp;&nbsp;至一更时，逌使一百军人将前野鸡，各带火药，去姚襄大营左右前后，点起火心，把鸡一放，放入姚襄寨中。须臾火着，群鸡骇散，飞集襄营，城内惹火；一时火发，营中大乱，自相残杀。比姚襄急起，与丁零跨马杀出营来，正遇江逌以军来战。<br><br>&nbsp;&nbsp;&nbsp;&nbsp;襄与逌交马，斗上十余合，襄见自兵大乱，无心恋战，乃拍马杀出而走，丁零各自逃遁。逌以军与羌兵相杀，混至天明，逌方始收兵，杀死羌卒一万余人。姚襄与丁零收拾残兵三万余人，不敢追浩，入拒关中。江逌兵少，不敢追赶，收军回寨，请浩南还，于是殷浩领军还镇谯城。<br><br>&nbsp;&nbsp;&nbsp;&nbsp;十月，凉西平公张重华有疾，次子曜灵方十岁，立为世子。<br><br>&nbsp;&nbsp;&nbsp;&nbsp;重华庶兄张祚有勇力才干，而轻巧善事内外，与嬖臣赵长等结为异姓兄弟。初，谢艾以枹罕之功，有宠于重华，左右谮之，出为酒泉太守。及至此，闻重华疾重，艾令人上言：“权幸用事，公今将危，乞听臣言，命臣侍。”且言：“祚及长等，将为乱，宜尽逐之。”重华疾甚，手书令人征艾辅政，祚、长等匿而不宣。重华卒，曜灵立，称凉州刺史、西平公。长等矫遗命，以祚辅政，不征谢艾。曜灵立未三十日，赵长等以言谓众将曰：“方今时难未夷，四方鼎沸，幼主焉能御众讨贼？宜立长君，可保境土，今西平庶子张祚，有文武才，不如废曜灵立之，乃西境之福也。”众将皆然之。于是乃废曜灵而立祚。祚既得志，恣为淫虐。杀重华妃裴氏，及谢艾上书谏而不从，反将杀之。西土震动，民皆骇异。而祚自谓得志，乃自称凉王，改元和平元年，置百官，郊祀天地。尚书马岌切谏不可，坐免官。郎中丁琪复谏曰：“自武公以来，世守臣节，抱忠履谦，故能以一州之众抗举世之虏。师旅岁起，民不知疲；今而自尊，则中外离心，安能以一隅之地，拒天下之强兵乎？”闻之大怒曰：“吾意已定，汝何谏阻？”令武士斩之，自此士民无望。<br><br>&nbsp;&nbsp;&nbsp;&nbsp;十二月，姚襄与权翼议曰：“今军新败，倘建康晋帝闻知，浩又来攻，何以抵敌？”翼曰：“火急令人特表入建康见帝’，说浩无故遣魏憬攻我，被我杀之，今又以兵袭我，退屯谯城，不思北伐，专欲攻害臣等。如此数浩之罪，然后将兵济淮，收集亡散，以候其来，必无虑矣。”襄然之，即遣人入建康见帝。<br><br>&nbsp;&nbsp;&nbsp;&nbsp;于是襄济淮北，屯于盱眙，招纳流民，得众至七万，分置守宰，劝课农桑，遣使诣建康，数殷浩罪，并自陈过责。<br>