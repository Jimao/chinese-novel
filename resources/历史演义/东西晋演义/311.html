&nbsp;&nbsp;&nbsp;&nbsp;史说冯跋，字文起，长乐信都人，乃毕万之后也，万之子孙，有食采冯卿者，因以氏焉。先，慕容宝僭位，署跋为中卫将军，及慕容熙即位，欲诛跋，跋与兄弟俱亡逃在外。<br><br>&nbsp;&nbsp;&nbsp;&nbsp;时慕容云既被杀，国内无主，文武溃散。时冯跋在昌黎，将推以为主，于是迎跋，跋始即大位，不改国号，仍国号燕，元太平元年。以弟素弗录尚书事，总督内外诸军事。<br><br>&nbsp;&nbsp;&nbsp;&nbsp;冯跋既僭大位，励意桑农，乃下书曰：“桑柘之益，有生之本；北上少桑，人未见其利；可令百姓人植桑一百根，柘二千根。”时地震，寝宫崩坏，燕王跋即问太史令辟尚曰：“昔年屡有地动之变，卿可明言，主何吉凶？”尚曰：“地阴也，主百姓迁。震有左右，昨震皆向右，臣惧百姓将西移。”燕王跋曰：“吾虑此也！”<br><br>&nbsp;&nbsp;&nbsp;&nbsp;九月，西凉公暠与长史张邈谋，乃徙都于酒泉，以逼沮渠。<br><br>&nbsp;&nbsp;&nbsp;&nbsp;蒙逊举手令其诸子曰：“从政者当审慎赏罚，勿任爱憎；近忠正，远佞谀，勿使左右窃弄威福。毁誉之来，当研核真伪；听讼折狱，必和颜任理，慎勿逆诈亿必，轻加声色；务广咨询，勿自专用。吾莅事虽未能息民，然含垢匿瑕，朝为寇仇，夕委心膂，粗无负于新旧。事任公平，坦然无繇，向不容怀，有所损益。计近则如不足，经远乃为有余，庶亦无愧于前人也。”<br><br>&nbsp;&nbsp;&nbsp;&nbsp;诸子从之。<br><br>&nbsp;&nbsp;&nbsp;&nbsp;丙午二年初，南凉傉檀伐北凉还，献马三千匹、羊三万口于秦。秦王兴以为忠，以傉檀为凉州刺史，命镇姑臧。征王尚还凉州，士人道主簿胡威，请留尚镇姑臧，兴弗许。威见兴流涕言曰：“臣州僻远，仗良牧仁政保全至今。陛下奈何以我等贸马羊乎？若军国需马，直烦尚书一符，臣州三千余户，朝下而夕可办也！昔汉武帝领天下资力，开拓地面，以断匈奴右臂。<br><br>&nbsp;&nbsp;&nbsp;&nbsp;今无故而弃五郡之地，忠良华族，以资暴虏，岂惟臣州士民坠于涂炭，恐方为圣朝饮食之忧耳！”兴悔之，使人弛止尚莫回。<br><br>&nbsp;&nbsp;&nbsp;&nbsp;时傉檀之军至五涧，王尚未离。傉檀托别驾宗敞劝王尚行焉。当别驾宗敞打发王尚上道，自来辞傉檀，去同尚还长安。<br><br>&nbsp;&nbsp;&nbsp;&nbsp;傉檀谓曰：“吾得凉州三千余户，情之所寄，唯卿一人而已，奈何舍我去乎？”敞曰：“今送君回，与大王解纷，正所以忠于殿下也。”傉檀因问新政所宜，敞曰：“惠抚其民，收用贤浚”荐本州民士十余人，傉檀嘉纳之。傉檀宴于宣政堂，仰视叹曰：“古人有云，作者不居，居者不作，信矣！”孟袆曰：“昔张文王始为此堂，于今百年十有二主矣！惟履信思慎者，可以久处！”傉檀善之。傉檀虽受命于秦，然其服用礼仪，一如王者。<br>