&nbsp;&nbsp;&nbsp;&nbsp;十月，赵王刘曜占据陇城，遣将军平先率劲骑十万，前来陇右讨陈安。赵军至陇右，陈安引兵迎。其时，安身骑高头骏马，左手提七尺钢刀，右手执丈八蛇矛出阵。平先亦身骑黄骠马，手持点钢长枪，出与陈安搏战。三合，胜负未分。次日，二人又战，当平先与陈安一来一往，无有胜败，三番四复，没有输赢，看看战了五十合，陈安以丈八矛用力刺着平先左胁，被平先用手一接，夺住一扯，把陈安扯落下马，平先见安落马，便执其矛来刺，安弃马步走，走至涧曲，被平先拍马追着斩之。<br><br>&nbsp;&nbsp;&nbsp;&nbsp;杀散余兵，方令鸣金收军，回长安去讫。<br><br>&nbsp;&nbsp;&nbsp;&nbsp;其时赵王曜不抚士众，专与嬖臣饮博，而陈安在陇右，爱惜士卒，法令严明，今战死，故陇上作歌痛之曰：陇上将士有陈安，躯干虽小腹中宽；爱养士卒同心肝，蹑骢交马铁锻鞍。七尺钢刀奋如湍，丈八蛇矛左右盘；十荡十决无敢前，战始三合失蛇矛。弃我蹑骢窜岩幽，为我外征而悬头；西流之水东流河，一去不还争奈何？<br><br>&nbsp;&nbsp;&nbsp;&nbsp;平先既斩陈安，回见赵王曜，以陇上之人作歌言奏知，曜闻之而哀伤，因命乐府歌之。安既死，羌氐之众皆归降于晋，晋明帝以赤亭羌酋姚弋仲为平西将军，封平襄公，使其领之。<br><br>&nbsp;&nbsp;&nbsp;&nbsp;八月，明帝畏王敦之逼，以郗鉴领兵为外援，使镇合肥。<br><br>&nbsp;&nbsp;&nbsp;&nbsp;王敦忌之，乃使人上表，表鉴为尚书令。明帝不得已而从之，诏鉴还台。郗鉴既还，过姑孰，人见王敦，敦待之，饮罢，与论西朝人土。敦曰：“乐彦辅短才耳，考其实，岂胜蒲武秋耶！”鉴曰：“彦辅道韵平淡，愍怀之废，柔而能正；武秋失节之士，安能拟之？”敦曰：“当时危机交迫。”鉴曰：“丈夫当死生以之。”敦恶其言，遂入内不复出见，鉴亦辞而归。归时，敦手下将士登劝敦杀鉴，敦不从曰：“若杀鉴，则失朝士心。”鉴始得还台。次日入朝，遂与明帝道王敦谋逆，欲宜图先之，帝默然。<br><br>&nbsp;&nbsp;&nbsp;&nbsp;却说后赵王勒遣石虎率骑步四万击青州，郡县多降，遂进兵围广固。广固粮尽，曹嶷出降，被虎杀之，得其众三万。虎欲尽杀其众，刺史刘征曰：“今留征，使牧民也，无民焉牧，征将归耳！”于是虎乃留男女七百口配征，使镇广固。<br>