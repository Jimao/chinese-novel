&nbsp;&nbsp;&nbsp;&nbsp;后秦王姚苌闻慕容冲攻长安，会群臣议进止之策。诸将皆曰：“宜先取长安，建立根本，然后经营四方。”苌曰：“燕人因其众思归以起兵，若得志，必不久留关中。吾当扎屯岭北，广收资实，以待秦王晏去，然后拱手取之。”言讫，乃留长子兴守北地，自将其众攻新平。<br><br>&nbsp;&nbsp;&nbsp;&nbsp;初，新平人杀其部将，秦王坚缺其城角以耻之，新平人深以为耻，欲立忠义以雪之。及苌至，太守苟辅欲降，郡人冯杰等谏曰：“昔田单以一城存齐，今秦犹连城过百，奈何遽为叛臣乎？”辅喜曰：“是吾志耳，但恐久而无救，郡人横被无辜，诸君能尔，吾岂顾生哉？”于是凭城固守。<br><br>&nbsp;&nbsp;&nbsp;&nbsp;后秦兵至，为土山地道以攻，辅亦于内卫之，或战地下，或战山上，后秦之众死者万余人。荀辅乃诈降以诱苌，苌信之，将入城。诸将士告有诈，始觉之而返，辅伏兵邀击，苌几死之，得伊详引兵来救，因此进杀去万余人矣。太守荀辅坚守以拒后秦，粮竭矢尽，外求救不至。后秦王苌使人谓曰：“吾方以义取天下，岂仇忠臣耶？卿但率众还长安，吾止欲得城耳。”辅率民出，苌执而阬之。<br>