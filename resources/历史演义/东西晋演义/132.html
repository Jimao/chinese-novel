&nbsp;&nbsp;&nbsp;&nbsp;却说赵将尹安，及宋始四军屯洛阳，乃以城降于青州刺史李矩。矩使颍川太守郭默，将兵入洛阳。后赵王勒闻知，率胡虏守将未始一军，北渡河而去。于是河南之民，皆相率归矩，洛阳遂空。<br><br>&nbsp;&nbsp;&nbsp;&nbsp;时三月，裴嶷至建康，呈上表及玉玺，元帝大悦，因问廆之行状。嶷甚称廆之威德，贤隽皆为用之。朝廷始重之。帝欲留裴嶷在朝，嶷曰：“臣少蒙国恩，出入省闼，若得复奉辇毂，臣之至荣！但以旧京沦没，山陵穿毁，名臣宿将，莫能雪耻。<br><br>&nbsp;&nbsp;&nbsp;&nbsp;独龙骧竭忠王室，故使臣万里归诚；今臣不返，必谓朝廷以其僻陋而弃之，孤其响义之心，使懈于讨贼，此臣之所深惜也，故不敢从。”帝然之，遣使赵嶷去拜廆为安北将军、平州刺史。<br><br>&nbsp;&nbsp;&nbsp;&nbsp;廆受命，极其欢悦。<br><br>&nbsp;&nbsp;&nbsp;&nbsp;五月，上邽诸将谋杀晋王保，保不能抚众任人，故遇害。<br><br>&nbsp;&nbsp;&nbsp;&nbsp;保乃司马模之世子，曾自称体重八百斤，喜睡，好读书，而暗弱无断，是以及于难耳。先司马故将陈安也降晋王保，保已死，乃自据陇右，聚众五万余人降于赵，赵王刘曜以陈安为泰州刺史。<br>