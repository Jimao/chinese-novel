&nbsp;&nbsp;&nbsp;&nbsp;却说秦王坚命诸将分道寇晋，当秦将彭超曰：“宜攻沛郡太守戴邍于彭城后，长驱大进。”坚然之。超又曰：“愿更遣重将攻淮南，为棋劫之势，东西并进，丹阳不足平也。”秦王坚从之。使俱难率步骑七万寇淮阳、盱眙。八月超兵至，攻彭城未下，晋帝闻知大惊，遣人以诏命右将军毛武生率众镇姑孰以御之，秦王坚又使韦钟以兵围魏兴，攻太守吉挹于西城。晋谢玄闻知，率众万余来救彭城。<br><br>&nbsp;&nbsp;&nbsp;&nbsp;军至四口，欲遣使报戴邍，令共合兵夹击而不可得，部曲将田弘知其意，请曰：“将军之讨，欲使人报戴公，令其合兵，但无人去，臣请没水潜行。”玄大悦，使行至水边，被秦人彭超所获，将酒与食，以金帛厚赂与弘曰：“你入彭城，只道南人已败逃回去了。”弘伪许之，既走城下，告遂曰：“南军垂至，勉而待之。”秦人大怒，射杀之。<br><br>&nbsp;&nbsp;&nbsp;&nbsp;彭超辎重尽在留城。谢玄以计令人扬言：遣军一万人攻留城，取其粮草。超闻之，解彭城围，乃引兵保辎重。戴邍率众出城，来见谢玄，谢玄与其全师而还。超复据彭城，留徐褒守之，自以兵南攻盱眙。俱难又克淮阴，城无晋兵，乃回，留邵保戍之。秦军韦钟攻拔魏兴，太守吉挹不言不食而死。秦王坚闻知叹曰：“周孟威不屈于前，丁颜远洁己于后，吉祖冲闭口而死，何晋室之多忠臣也？”初，挹参军史颖迍回，得挹临终手疏归晋，帝以其忠，后赠益州刺史。<br><br>&nbsp;&nbsp;&nbsp;&nbsp;初，秦将俱难、彭超二人攻拔盱眙，执内史毛璪之，遂围田洛于三阿，去广陵百里，朝廷大震，谢安命临江列戍而守之，谢玄自以将兵二万来救三阿城。难、超二人闻其兵来必疲倦，不与诸军传飧，将兵排悉，与玄交战。玄兵饱食勇力向前，未三合，俱难、彭超大败，退保盱眙。<br><br>&nbsp;&nbsp;&nbsp;&nbsp;六月，玄又进攻之，难、超又败，退屯淮阴。玄谓诸将曰：“难、超兵穷势寡，卒无斗志，宜速进兵，得一人乘潮上流烧淮桥，则彼自走。”何谦曰：“末将愿往。”于是使何谦率舟二百，乘潮上流，夜焚淮桥。难、超见烧淮桥，恐后难退，以兵退屯淮北。玄、谦合兵追之，战于君川，难、超兵无斗志，被玄大破之。难、超北走，仅以身免。玄已杀退难、超之兵，命人戍守，乃率众还广陵，玄领徐州刺史。秦王坚大怒，征超下廷尉，超遂自杀，难削职为民。<br>