&nbsp;&nbsp;&nbsp;&nbsp;汉刘曜既陷北地诸郡，乃集大众来攻长安。时安定太守焦嵩、新平太守竺恢引兵来救长安，皆畏汉兵强盛，不敢进兵。<br><br>&nbsp;&nbsp;&nbsp;&nbsp;相国司马保使胡崧以二万人援长安，至灵台正遇汉兵至，两下交锋，连战五十余合，被崧出奇兵冲阵，汉兵大败，十伤其六。<br><br>&nbsp;&nbsp;&nbsp;&nbsp;刘曜不敢恋战，引众冲入长安。胡崧既胜，破曜之众，恐国复振，则麹、索二家势盛，乃引兵还槐里，坐观胜败。<br><br>&nbsp;&nbsp;&nbsp;&nbsp;刘曜引兵寇长安，胡崧如何不救观。<br><br>&nbsp;&nbsp;&nbsp;&nbsp;其时借得龙泉剑，将此奸臣不义碗。<br><br>&nbsp;&nbsp;&nbsp;&nbsp;刘曜闻胡崧退去，乃驱兵攻陷长安外城。麹允、索綝引军退守小城，内外断绝。城中饥甚，百姓将士亡逃不可制，惟凉州义众千人守死不移。太仓有麦数十斛，允屑之为粥以进。至是，愍帝泣谓允曰：“今穷厄如此，外无救援，当忍耻出降，以活士民。”因叹曰：“误我者麹、索二公也。”近臣奏曰：“长安军民扶老携幼，哭声振动天地，各自逃生溃去。目今兵微将寡，难以迎敌，若投降可保百姓。”<br><br>&nbsp;&nbsp;&nbsp;&nbsp;言未了，御屏风后转出一人，乃愍帝八子甚，封北地王。<br><br>&nbsp;&nbsp;&nbsp;&nbsp;帝生子九人，皆懦，惟甚自幼英气过人。时甚出殿前大喝曰：“偷生鼠辈，岂妄议社稷大事？自古岂有降天子哉？可斩此人，臣请出战。”帝曰：“今大臣议皆可降，汝仗血气之勇，欲令满城流血耶？”甚曰：“此辈未尝见其干预政事，今妄起乱言，甚非其理。臣窃料长安之兵有数万，琅邪王全师皆在江南，若有人去召，必来解救，内外夹攻，可获全胜。岂听鼠辈之言，轻弃先君之基业乎？”帝叱之曰：“汝小儿岂识天时也？”甚叩头大哭曰：“若理穷力极，祸败必至。便当父子背城一战，同死社稷，以报先君可也。”帝令拖下殿阶，甚叩头大哭曰：“吾祖宗不容易得社稷，一旦弃之，吾宁死不降也。”<br><br>&nbsp;&nbsp;&nbsp;&nbsp;愍帝庸才信浅谋，不思守国欲降仇。<br><br>&nbsp;&nbsp;&nbsp;&nbsp;当时若听太子语，未必山河扫地休。<br><br>&nbsp;&nbsp;&nbsp;&nbsp;愍帝令推出宫门，便作降书，使侍中宗敞送降书于曜。被索綝闻知，潜留敞在府，密使其子去说曜曰：“殿下若许索綝以车骑、仪同万户郡公者，请以城降。”曜即斩其子，使人送之曰：“帝王之师以义行也。孤将兵十五年，未尝以诡计取人，必穷兵极势，然后取之。今綝所言如此，天下之恶逆也，辄相为戮之。”綝大惊，遂放敞见耀，曜受之降。<br><br>&nbsp;&nbsp;&nbsp;&nbsp;次日愍帝乃乘羊车，肉袒而缚，衔璧舆榇出降。群臣号泣攀车，帝亦悲不自胜。御史中丞吉朗叹曰：“吾智不能谋，勇不能死，何忍君臣相随，北面事贼虏乎？”言讫，乃自杀。帝亦哭，与辛宾出东门，谒大司马曜军前投降。时耀知晋帝来降，领兵入城至东门道主，见愍帝与群臣伏道请降，曜下马扶起晋主，令左右焚榇受璧，迁晋帝及公卿于其营，令兵卫之，自入长安屯扎三军。<br><br>&nbsp;&nbsp;&nbsp;&nbsp;次日，令中将军李益送愍帝及公卿，并库藏、宝贝、玉璧来平阳见汉主聪。聪大喜，临光极殿。愍帝稽首于前，麹允伏地恸哭。聪大怒，命囚之。允大哭一场，乃自杀。聪叹悔不及，以愍帝为光禄大夫，封怀安候。以刘曜为太宰，假黄钺，督陕西诸军事，封秦王。赠麹允车骑将军，溢节愍侯。将索綝斩于市曹。聪赐晋帝与公卿居馆驿，使军卫之，月给俸米。<br><br>&nbsp;&nbsp;&nbsp;&nbsp;史说先愍怀太子妃王氏，乃太尉王衍之女也，字惠风，贞婉有志节。先与愍怀太子为妻，后太子既废，惠风与父王衍居于金墉。其父王衍因太子废，请绝婚。惠风不肯，道忠臣不事二君，烈女不嫁二夫，即请乘舆，号哭而归，为太子行。行路人皆为之流涕，称其烈女。<br><br>&nbsp;&nbsp;&nbsp;&nbsp;其时汉刘曜既得长安，又领兵来攻洛阳。洛阳吏士军民闻风奔溃，无人守城。刘曜入洛阳城，尽收晋之宗室，悉行诛戮。<br><br>&nbsp;&nbsp;&nbsp;&nbsp;因见王氏惠风有貌，曜不忍杀之，以惠风赐其部将乔属为妻。<br><br>&nbsp;&nbsp;&nbsp;&nbsp;属大喜拜谢，领惠风归帐。命左右整备筵席，要与成亲。因携惠风手同坐，风拔其所佩剑在手，拒属曰：“吾乃晋太尉公之女、皇太子之妃，生为晋妇，死作晋鬼，安肯从汝胡狗为妻？”<br><br>&nbsp;&nbsp;&nbsp;&nbsp;言讫，以剑刺乔属。乔属大怒，取左右利刃将风杀之。可怜忠烈女，到此一命休。有诗叹曰：晋亡宗室尽遭擒，堪叹王妃贞烈行。<br><br>&nbsp;&nbsp;&nbsp;&nbsp;朝中徒有许多士，岂及金墉一妇人。<br><br>&nbsp;&nbsp;&nbsp;&nbsp;干氏宝曰：<br><br>&nbsp;&nbsp;&nbsp;&nbsp;晋之亡也，树立失权，付托非人，四维不张，而苟且之政多也。夫基广则难倾，根深则难拔，理节则不乱，胶结则不迁。<br><br>&nbsp;&nbsp;&nbsp;&nbsp;昔之有天下所以能长久，用此道也。今晋之兴也，创业立本，固异于先代矣。加以朝寡纯德之人，乡乏不贰之老，风俗淫僻，耻尚失所。学者以庄、老为宗而黜六经，谈者以虚荡为辨而贱名检，持身者以放浪为道而狭节信，进仕者以苟得为贵而鄙居正，当官者以望空为高而笑勤悖是以刘颂屡言治道，傅成每纠邪正，皆谓之俗吏。其倚仗虚旷、依阿无心者，皆名重海内，礼法刑政，于此大坏。国之将亡，本必先颠，其此之谓乎？故观阮籍之行，而觉礼教崩弛之由；察庾纯、贾充之争，而见师尹之多辟；考平吴之功，而知将帅之不让；思郭钦之谋，而寤戎狄之有衅；听傅玄、刘毅之言，而得百官之邪；核傅咸之奏、钱神之论，而知宠赂之彰。民风国势如此，虽以中庸之君、守文之主治之，犹惧致乱，况惠帝以放荡之行临之哉！怀帝承乱得位，羁以强臣；愍帝奔播之后，徒守虚名。天下之势既去，非命世之雄才不能复以取之矣！<br><br>&nbsp;&nbsp;&nbsp;&nbsp;《历年图》曰：<br><br>&nbsp;&nbsp;&nbsp;&nbsp;武帝既迁魏祚，席卷全吴，续禹膺服，恃其治安，荒于酒色。以开基之始，不为远图，崇尚浮华，败弃礼法。惠帝昏愚，不辨菽麦，譬之万金之宝，弃之中衢，无人守之，安得不为他人有乎？祸起于闺门，成于宗室，骨肉相残，胡羯、氐、羌、鲜卑争承其弊，剖裂中原，话齑醢生民，积骸成丘，流血成渊，几三百年，岂不哀哉！<br>