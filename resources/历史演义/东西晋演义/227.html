&nbsp;&nbsp;&nbsp;&nbsp;却说桓温既有异志，闻蜀人王见善知天文，乃使使召至。<br><br>&nbsp;&nbsp;&nbsp;&nbsp;至夜，温执王见手问曰：“闻卿善知天文，今国家祚运修短若何？”见答曰：“世祚方永，未必便终。”温不悦，次日召见入，送绢一匹，钱五千文，与之自归。因谓曰：“卿可将此自裁。”王见受之即出，自思曰：“桓温送绢一匹，钱五千文，命我自裁；其绢使我自缢而死，其钱与我买棺材葬；我无亲在此，无人收敛。”因哭，思半日，闻襄阳习凿齿为温府主簿，仁厚济人，乃驰入谒凿齿曰：“吾乃蜀州星人耳。蒙大司马桓温召至，问天文国家之事，吾以实对，大司马怪吾，送绢一匹，钱五千文，命我自裁。我家在益州，被命远来，今此无亲，无由致其骇骨，闻君仁厚，故来相投，乞为檩碣棺本以敛，吾在九泉之下，不忘大德。”凿齿曰：“君几误死耳！吾尝闻知，星宿有不覆之义乎！此以绢戏君，以钱供道路之资，是教君自去也！如何寻死？桓公杀汝，岂待汝自裁，何不明也？”王见大喜，拜谢凿齿曰：“若不造先生，误丧残生。”于是王见次日入辞桓温回蜀。温曰：“谁救汝还？”王见乃以凿齿言对之。<br><br>&nbsp;&nbsp;&nbsp;&nbsp;温大笑曰：“昨忧君误死，今是误活！汝徒然三十五年看儒书，不如一诣习主簿矣！”因此王见得凿齿指教得归，温于是益重凿齿。<br><br>&nbsp;&nbsp;&nbsp;&nbsp;癸亥兴宁元年五月，晋帝设朝，文武班齐，君臣礼定，分两边立。群臣奏曰：“前者桓温所议迁都之事，欲威振朝廷，贪功慕禄耳。今事已寝，可加其重禄，则彼不生别志。”帝下诏，使人去加封桓温大司马、都督中外诸军事、录尚书事。桓温大喜，受职。温又欲北伐，以王坦之为长史，以郗超为参军，以王珣为主簿，以谢玄为东曹掾，后改为参军。<br><br>&nbsp;&nbsp;&nbsp;&nbsp;史说王坦之，字文度，乃王述之子也。弱冠与郗超俱有重名，时人为之语曰：“盛德绝伦郗嘉宾，江东独步王文度。”<br><br>&nbsp;&nbsp;&nbsp;&nbsp;郗超，字景兴，小字嘉宾，少卓荦不羁，有旷世之度，人皆仰之。王珣，字元琳，乃太尉王导之子也。先珣尝梦人以大笔如椽与之，既觉语人曰：“此当有大手笔事！”后孝武帝崩，哀册谥皆珣所草。珣方弱冠，与谢玄为桓温掾属，俱为温所敬重。<br><br>&nbsp;&nbsp;&nbsp;&nbsp;谓之曰：“谢玄年四十，必拥旄又节。王掾当作黑头公？皆未易才也。”史说：谢玄，字幼度，少颖悟，与兄谢明，俱为叔父谢安所器重。安尝诫于诸子侄曰：“子弟亦何预人事？正欲使其佳。”诸人莫有言者，独玄答曰：“譬如芝兰玉树，欲其生于庭阶耳。”由是安悦玄对，而益重之。<br><br>&nbsp;&nbsp;&nbsp;&nbsp;时桓温每有事，必与王珣、谢玄二人谋之，因此其府中人为之语曰：“髯将军，短主簿；能令公喜，能令公怒。”玄貌多髯，珣状短校甲子二年春正月，晋帝以扬州刺史王述为尚书令。王述每受职，不为虚让，其所辞必于所不受。及为尚书令，其子坦之谏述曰：“故事多让，何不让乎？”述曰：“汝谓我不堪耶？”<br><br>&nbsp;&nbsp;&nbsp;&nbsp;坦之曰：“非也，但克让自美耳。”述曰：“既谓堪之，何为复让耶？欲以汝胜我，实不及也。”<br><br>&nbsp;&nbsp;&nbsp;&nbsp;却说哀帝雅好黄老辟谷，饵长生药，服食过多，遂中毒，不能理万机。崇德太后复临朝摄政。<br><br>&nbsp;&nbsp;&nbsp;&nbsp;却说凉宋混疾甚，张玄靓及其母马氏往省之曰：“将军万一不幸，寡妇孤儿，将何所托？”混曰：“臣弟澄，政事愈于臣，但恐其懦缓，机事不称耳。殿下策励而使之，可也。”混诫澄曰：“受国大恩，当以死报，无恃势位以骄人。”又见朝臣，皆诫之以忠贞。及卒，行路之人为之挥涕。玄靓以澄为领军将军，命其辅政。<br>