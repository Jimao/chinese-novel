&nbsp;&nbsp;&nbsp;&nbsp;乙酉三年二月，明帝设朝，君臣礼毕，诏故谯王司马丕、戴渊、周顗、甘卓、虞望、郭璞等，赠官有差，因王敦谋逆，丕等死于国难，故皆赠溢其官。<br><br>&nbsp;&nbsp;&nbsp;&nbsp;时周札亦死国难，未蒙诏录，因是周札故吏上表，为札讼冤。尚书卞壶议曰：“札开门迎寇，不当赠谥。”王导上议曰：“往之事敦，奸逆未彰，自臣等有识以上皆所未悟，与札无异，既识其奸，札便以身许国，寻取枭夷。臣谓宜与周、戴同例。”郗鉴曰：“周、戴死节，周札迎寇，事异赏均，何以劝惩？如司徒议则谯王、周、戴，皆应受责，何赠谥之有？今三臣既褒，则札宜贬明矣！”导曰：“札与谯王、周、戴，虽有异同，皆人臣之节也。”鉴曰：“敦之谋逆，履霜日久，若以往年之举，义同桓、文，则先帝可为幽、厉耶？”诸臣虽各议不合，明帝卒用导议，诏札与周、戴同例有差。群臣请立太子司马衍为皇太子，明帝大悦，从之。<br><br>&nbsp;&nbsp;&nbsp;&nbsp;五月，诏以陶侃都督荆、襄、雍、梁四州诸军事、荆州刺史，于是陶侃复领荆州，次日率众去镇。<br><br>&nbsp;&nbsp;&nbsp;&nbsp;时荆州士女闻陶侃来镇，各各欢悦，以香花迎接。侃至荆州，恭勤终日，敛膝危坐，军府诸事，检摄无遗，未尝少停。<br><br>&nbsp;&nbsp;&nbsp;&nbsp;常语人曰：“大禹圣人，乃惜寸阴；至于众人，当惜分阴，岂可逸游荒醉？生无益于时，死无闻于后，是自弃也！”<br><br>&nbsp;&nbsp;&nbsp;&nbsp;又尝造船，其木屑竹头，侃皆令人收拾而藏之，不许失落，人咸不解所以。后正会积雪初晴，厅阶以前余雪犹存，乃令人以木屑布地；及桓温伐蜀，以侃所贮竹头作钉钉船，其综理微密，人皆不知也。<br><br>&nbsp;&nbsp;&nbsp;&nbsp;初，侃参佐有博戏废事者，侃命取其酒器、樗博之具，悉投之于江，将吏则加鞭扑，曰：“樗蒲者，牧猪奴戏耳，老庄浮华，非先王之法，言不益实用，君子当正其威仪，岂可蓬头跣足，自谓宏达耶？”有奉馈者，必问其所由，若力作所致，虽微必喜，受赐叁倍；若非理得之，则切厉诃辱，还其所溃侃出游见人持一把未熟稻，侃问何来？人曰：“行道所见，聊取之耳。”侃怒曰：“汝懒不佃，而贼人稻？”执而鞭之，是以劝百姓农作，家给人足矣。<br>