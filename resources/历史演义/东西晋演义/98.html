&nbsp;&nbsp;&nbsp;&nbsp;十二月，幽州都督王浚自谓英雄无比，豪杰无双，欲反晋自称尊号。当刘亮、高集切谏，皆被杀之。时燕国霍原志节清高，屡辞征辟。浚使人召至，以尊号事问之，原不答，浚诬以罪，杀之而枭其首。于是士民骇怨，而浚矜豪日甚，不亲政事，所任皆苛刻小人。枣嵩、朱愿贪横尤甚，北州谣曰：“府中赫赫朱丘伯，十囊五囊入枣郎。”石勒闻知，集兵丁将士商议，欲袭之，未知虚实，将遣使观之。当参佐刁膺等请用羊祜、陆抗故事，致书于浚。勒以问张宾，宾曰：“浚名为晋臣，实欲废晋自立，但患四海英雄莫之从耳。将军名振天下，今折节事之，犹惧不信，况为羊、陆之抗敌乎？夫谋人而使人觉其情，难以得志矣。”勒曰：“善！子之言正合孤心。”于是，勒遣舍人王子春奉表于浚，浚大喜。其表曰：勒本小胡，遭世饥乱，流高屯厄，窜命冀州，窃相保聚，以救性命。今晋祚沦夷，中原无主，为帝王者非公复谁？愿殿下应天顺人，早登皇祚，勒奉戴殿下如天地父母，殿下察勒微心，亦当视之为子也。<br><br>&nbsp;&nbsp;&nbsp;&nbsp;浚读罢大喜，谓子春曰：“石公可信乎？”子春曰：“殿下中州胄望，威行夷夏。自古胡人为辅佐，名臣则有矣，未言为帝王者也。石将军非恶帝王不为而让于殿下，原以帝王自有应立，非智力之所取故也，又何怪乎？”浚大悦，遣使以重礼报聘于勒。勒受之。时游纶兄游统为浚将，镇范阳城，遣使私附于勒。勒斩其使，遣人以其书与使人首级送于浚。浚虽不罪统，益信勒之忠诚，无复疑矣。<br><br>&nbsp;&nbsp;&nbsp;&nbsp;二年正月，有星如日陨于地；又有三日相承东行，又有流星陨于平阳北，化为肉。人视之，则长三十步，广二十七步，臭息闻于平阳。肉旁常有哭声，昼夜不止。汉主聪闻知，心甚恶之，以问公卿。陈元达曰：“陛下女宠太盛，此应为亡国之征，宜修省之。”聪曰：“此乃阴阳之理，何关人事？”言讫，忽后宫宫人奏：“皇后刘氏产下一条大蛇，一只猛兽，在宫中伤人。”聪急使人捕之，军人即带兵刃去捕蛇兽，蛇兽飞走不见，寻之不获。军人急出奏知汉王。聪正烦恼，出榜去寻，忽群臣奏说：“百姓道其蛇兽飞走在前陨肉之旁，如今其陨肉蛇兽不知何处去了，哭声亦止。”正论间，忽后宫宫人来奏皇后刘氏死了。聪流泪入宫，去讫。文武退班，刘聪人宫举哀，敛葬毕，自此之后乱宠，进御无序矣。<br><br>&nbsp;&nbsp;&nbsp;&nbsp;却说王浚遣使者送玉麈尾与石勒。勒在襄国闻浚使至，尽匿其劲卒精甲，以羸师虚府以示，北面拜使者而受书。浚送勒麈尾，阳不敢执，悬之于壁，朝夕拜之，曰：“我不得见王公，见其所赐，如见王公也。”使人见勒如此殷勤，以为是实。时勒复使董肇奉表，同使人去见王浚，期以三月中旬亲诣幽州奉上尊号。又修笺将金帛送与枣嵩，求并州牧。枣嵩受勒赂，甚称勒德于浚。浚又得勒表，心中大悦，又问使人虚实动静之事。<br><br>&nbsp;&nbsp;&nbsp;&nbsp;使人俱陈勒形势寡弱，款诚无二，及言拜麈尾之事。浚亦以为实，心中不疑，不为设备矣。<br><br>&nbsp;&nbsp;&nbsp;&nbsp;却说石勒问浚于王子春虚实如何，子春曰：“幽州去岁大水，人不粒食。王浚积粟百万，不能赈赡，刑政苛酷，赋役殷烦。忠贤内离，夷狄外叛，人皆知其将亡。浚意气自若，曾无惧心。更置台阁，布列百官，自谓汉高、魏武不足比也。”勒抚几笑曰：“王彭祖真可擒也。”<br><br>&nbsp;&nbsp;&nbsp;&nbsp;却说汉嘉、涪陵、汉中之地皆为成有。成王李雄虚己好贤，随才授任。命太傅李骧养民于内，李凤等招怀于外。刑政宽简，狱无冤囚，兴学校，置史官。其赋民，男岁谷三斛，女人半之，疾病又半之。户绸绢不过数丈，绵数两，事少役希，士民多富实，新附者给复除。是时天下大乱，而蜀独无事，年谷丰登，竟可闾门不闭，路不拾遗。然朝无仪品，爵位滥溢，吏无禄秩，取给于民。军无部伍，号令不肃，此其所短也。<br><br>&nbsp;&nbsp;&nbsp;&nbsp;时粱州张咸闻知，乃与民众谋集五万人，欲逐杨难敌以州来降于成。难敌见兵起，亦不敢战，引兵退还。于是张咸以梁州降于成，成主李雄封咸为将，就镇梁州。<br>