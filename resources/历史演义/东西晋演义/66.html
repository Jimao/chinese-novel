&nbsp;&nbsp;&nbsp;&nbsp;晋怀皇帝永嘉元年二月。初，兹县县令刘柏根反，王浚以兵讨斩之。其长史王弥遂为盗贼，来寇青、徐，杀东莱太守，劫掠府库一空而去。<br><br>&nbsp;&nbsp;&nbsp;&nbsp;却说陈敏刑政无章，子弟凶暴，顾荣、周圯等忧之。庐江内史羊谭以陈敏为忧，遣人送书与顾荣等。其书曰：陈敏盗据吴会，危如朝露。今皇舆东返，俊彦盈朝，将举六师以清建业，诸贤何颜复见中州之士耶？<br><br>&nbsp;&nbsp;&nbsp;&nbsp;顾荣素有图敏之心，及见其书，甚惭。乃密遣人报征东将军刘准，使发兵临江，愿为内应，乃剪发为信。刘准得其信息，即遣扬州刺史刘机起兵二万，前来讨敏。敏大忧，问荣。荣曰：“可遣明公之弟陈昶将兵屯乌江，陈宏将兵屯牛渚而拒之。”<br><br>&nbsp;&nbsp;&nbsp;&nbsp;敏从之，分兵与二弟去了。兵及行，周圯密嘱敏司马钱广曰：“今立新君，贤隽满朝，故遣刘机来讨陈敏。而敏刑政无律，不久必败。若败，吾与君等皆陷，不若去邪归正，免自取臭于万年。今日敏以君与其弟昶将兵屯乌江，君可乘此杀昶，勒兵还来攻敏，共图归正。”广曰：“吾亦有心，恨力未备。今既如此，吾即谨领号令。”<br><br>&nbsp;&nbsp;&nbsp;&nbsp;于是，钱广即出，与陈昶将兵起行，至夜安营，广使左右将昶杀之，因勒兵朱雀桥东屯扎。<br><br>&nbsp;&nbsp;&nbsp;&nbsp;敏闻广杀其弟，即遣甘卓以兵三千讨钱广。时顾荣与敏之弟陈宏将兵去牛渚，虑敏疑之，故即还见敏，说钱广大逆之事宜讨之。敏曰：“卿当四出镇卫，岂得就我耶？”荣乃出，密来与周圯说甘卓曰：“敏既常才，政令反复，其败必矣。而吾等安然受其官禄，事败之日，使函首送于洛阳，题曰‘此贼臣顾荣、甘卓之首’，为万世之辱也，不若早决。”甘卓曰：“君言必欲诛敏，正合我心。”于是卓称疾不行，使人迎女回家断桥，收船南岸，与周圯、顾荣、纪瞻等共攻陈敏。敏闻荣、圯、瞻、卓等变乱，即自率一万五千人来讨卓等。卓使军人隔水语众将士曰：“本所以戮力陈公，正以顾丹阳、周安丰今皆异矣，汝等何为？”敏众狐疑未决，荣以白羽扇挥之曰：“陈敏背反，朝廷大怒，故遣刘机讨之。旦日大军继到，我等亦奉密诏诛敏，汝等如何不去，自取灭族之患哉？”言讫，众皆溃去。敏见众离，单骑而走，被荣等驱兵追而斩之，夷其三族，使人传首京师。怀帝大悦，乃诏顾荣为侍中，纪瞻为尚书郎，太傅越辟周圯为参军。荣等至徐州，闻北方愈乱，乃逃归。<br><br>&nbsp;&nbsp;&nbsp;&nbsp;却说怀帝诏立清河王覃弟司马诠为太子，使居东宫。时怀帝亲览大政，留心庶事。太傅越不悦，奏帝故求出藩，去镇许昌。帝从之。越既出许昌，诏以南阳王模都督秦、雍军事。<br>