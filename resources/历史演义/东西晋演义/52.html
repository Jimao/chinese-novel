&nbsp;&nbsp;&nbsp;&nbsp;却说东海王越用孙惠计，遣人结连幽州都督王浚及荆州刺史及其弟东赢公司马腾等，各起兵讨颖。二人得越檄，俱各募兵候应。先是齐王冏、成都王颖、河间王颙募兵共讨赵王伦时，王浚拥众挟两端，所部士民不得赴三王召募，颙深恨之，欲图害不克。至是又诈称诏征浚入邺，来害之。浚已料知，乃遂遣人会鲜卑段务勿尘、乌桓、羯末及荆州刺史东赢公腾同起兵二十余万，前来讨颖。<br><br>&nbsp;&nbsp;&nbsp;&nbsp;却说颖在邺，人报王浚结连乌桓国王及鲜卑段务等起大军前来攻邺都，可作急拒敌。颖急聚文武议事，时王戎上言曰：“乌桓、鲜卑不可轻敌，只宜求和？”颖问众谋士曰：“战和二者孰利？”石超曰：“浚等无用之辈耳，何必求和！”戎曰：“将军错矣。吾观王浚任用贤才，更兼士广兵强。田、许乃智谋之士也，为之谋主；沈、逢以为忠臣也，任其军事；贡良、宋丑勇冠三军，何以为无用之人也？”石超笑曰：“公知其一，未知其二。浚兵中，立法不整。田坚刚而犯上，田许贪而不治，沈已专而无谋，逢纪果而无用，其势不相容，必生内变。贡良、宋丑匹夫之勇，一战而可擒矣。其余碌碌等辈，纵有数百，何足道哉！是以知王浚无用矣。”戎默然。颖曰：“皆不出石君之所料耳。”唤前后两军官听令，差前将军刘代、后将军田忠领兵五万，打吾旗号出北路防王浚。当吩咐田忠不可轻进，吾自引十万大军出城拒敌，待我杀退，方勒兵来破王浚。”刘代、田忠领兵去了。<br><br>&nbsp;&nbsp;&nbsp;&nbsp;却说颖领兵离都，两军隔八十里，各深沟高垒以守之。次日，颖遣石超领兵五万去击王浚，超得令领众即行。<br><br>&nbsp;&nbsp;&nbsp;&nbsp;八月，颖恨东安王司马繇前令其迎帝请罪之言，乃命人执繇斩之。繇兄子琅邪王司马睿沉敏有度量，现为左将军，与东海参军王导善。导识量清远，以朝廷多故，每劝睿之国。及繇被杀，时睿从帝在邺，恐祸及己，自将逃归。颖先敕关津，但有贵宦过者，无得放出。睿私逃至河阳，为津吏所获。从者宋典自后来，以鞭佯拂睿而笑曰：“令长官禁庶人，汝亦被拘耶？”吏被诈以为果是庶民，听其去之。于是睿与宋典以计瞒守吏，得至洛阳，迎太妃夏侯氏归国，去讫。张方勒兵复入京城，废皇后羊氏并皇太子覃而自守之。<br><br>&nbsp;&nbsp;&nbsp;&nbsp;却说惠帝在邺城以公府为宫室，一日，颖闻五部寇边，即入内伏地奏曰：“今朔方匈奴之外五部数十余国，不服王化，屡屡掳掠边境，杀害军民。今有刘渊者，乃匈奴冒顿之后，汉朝之甥儿，为冠军将军。有次子刘聪，骁勇绝人，博涉经史，又善属文，能弯二百斤弓，文武皆通，现为精弩将军。此父子二人有万夫不当之勇，可封他为左贤王，令其总摄诸部，则五部不敢再犯矣。望陛下圣鉴。”帝从之。当群臣议曰：“不可！彼夷狄之人，人面兽心，见利则弃君亲，临财则忘仁义。投之遐远，犹惧外侵，处于封畿，窥我中隙。昔幽后不纲，胡尘暗于戏水；襄王失御，戎马生于关洛。至于示强弱，少兵权，体兴衰，知利害，于我中华未可量也。况元海乃人杰，必致青云之上；聪以殊才，不居庸劣之下。今委之以兵，令之归国，有若策马鸿骞，乘机豹变，非为我用，乃为我患也。以臣等鄙见，实为不可。”司马颖曰：“日今东赢公腾二子为乱，况且朝廷兵衰将老，若不重用此人去敌，谁人能讨二子耶？”惠帝曰：“卿宜从便而行，不必再议，既如此，即以刘渊为左贤王，令其统领诸部。”言讫，颖谢恩，即宣刘渊至，封为左贤王。<br><br>&nbsp;&nbsp;&nbsp;&nbsp;渊即谢恩出朝。群臣曰：“乱天下者此人也！”珠帘放下，文武退班。<br>