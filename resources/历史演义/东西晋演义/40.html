&nbsp;&nbsp;&nbsp;&nbsp;三月，齐王司马冏因废贾后得权。见赵王司马伦篡位，乃密召偏将军王义入内而谓曰：“今司马伦篡位，吾欲起兵讨伦，返正车驾，汝等有何高谋复安天下？”王义曰：“若举大义，可传檄召河间王司马颙、成都王司马颖、长沙王司马义，及新野公司马歆并匈奴左贤王刘元海，令其纠率诸侯，同讨篡逆。<br><br>&nbsp;&nbsp;&nbsp;&nbsp;若诸侯领兵至阙下，声赵王司马伦篡位之罪，中外夹攻，可诛其党羽，迎返惠帝正位，桓、文之勋矣。”司马冏曰：“汝谋正合我意。”于是同乃使人持檄往各诸侯王处，求各起兵讨伦。<br><br>&nbsp;&nbsp;&nbsp;&nbsp;其檄曰：<br><br>&nbsp;&nbsp;&nbsp;&nbsp;贼臣孙秀谄附逆王，废帝金墉，共谋篡位，天地不容，人神共怒。公等分茅列士，理合勤王，共讨篡逆，望执鍪弧先登，毋使防风后至。<br><br>&nbsp;&nbsp;&nbsp;&nbsp;却说成都王颖得檄，召邺卢志入内问曰：“赵王伦篡位大逆，今齐王传檄诸镇合兵讨伦，孤恐兵少，卿意若何？”志曰：“扶顺讨逆，百姓必不召而至，宜从之。”于是，成都王立起招军旗，远近皆应集，众至十余万。然颖心中犹豫不敢发。<br><br>&nbsp;&nbsp;&nbsp;&nbsp;嬖人王某曰：“今殿下起兵讨伦，其如赵王亲且强，齐王疏且弱，依臣之意，不如助赵攻齐为是。”当参军孙询大言曰：“赵王凶逆，天下当共诛之，何亲疏强弱之有耶？小人何得妄言军国大事！”于是，颖方发兵以应齐王冏讨逆伦。<br><br>&nbsp;&nbsp;&nbsp;&nbsp;却说河间王颙与齐王有隙，虽传檄书至，反遣张方领兵去助司马伦。忽探事人回报，齐王与成都王二处兵威大盛，共有四十万众。河间王即召张方回兵，计曰：“今成、齐二王军盛，汝莫助赵，且以兵助齐王。于是，张方以兵五万来应齐王。是时长沙王司马义、新野公司马歆、左贤王刘元海各路兵皆到，因此齐王军威大振，号称一百万众，俱至都下安营。<br><br>&nbsp;&nbsp;&nbsp;&nbsp;却说司马伦闻知大惊，急召孙秀问之。秀曰：“兵来将对，水来土掩，何须惊恐？宜遣将迎之。”于是，司马伦遣孙辅、张泓、司马雅率兵十万拒齐王；遣孙会、士猗、许超率兵十万拒成都王。分拨已定，各去迎敌。<br><br>&nbsp;&nbsp;&nbsp;&nbsp;却说张泓出阵，见齐王全军皆出，兵威甚锐。泓军寡弱，退走三十余里，自相践踏，折兵四万余人，扎住营寨，谓司马雅曰：“彼众我寡，战则不胜。不若乘彼胜无备，往劫其营，何如？”雅曰：“然！”吩咐一更造饭，二更起行。<br><br>&nbsp;&nbsp;&nbsp;&nbsp;却说齐王冏得胜回寨，谓诸将议曰：“今日虽胜一阵，亦因众寡不敌，彼必谓我得胜无备，来劫我营。汝等各引兵四下埋伏，待吾号炮响时，各引兵杀回，必获全胜。”各各依计埋伏去讫。将次三更，张泓引兵杀至寨，见是空寨，情知中计有伏，忙退兵。只听得号炮连天，伏兵尽起，前后左右火把齐明，照耀如白日。鼓声振地，将张泓人马围在垓心。张泓只得接战，两下混杀直至天明。看部下兵折去大半；左冲右突不能得出。<br><br>&nbsp;&nbsp;&nbsp;&nbsp;正在危急，忽司马雅引生力兵万人杀入重围，救得张泓回营。<br><br>&nbsp;&nbsp;&nbsp;&nbsp;计点残兵，仅存一万余人，退人城中。<br><br>&nbsp;&nbsp;&nbsp;&nbsp;却说成都王前锋至黄桥，正遇孙秀之子孙会与士猗等兵至，两下交战。卢志出马与许超交锋，未五合，志敌许超不住，引兵退走四五里下寨，损折人马。成都王曰：“敌兵甚盛，不如旋师。”卢志曰：“胜负乃兵家常事，岂以一战小挫而自怯哉！且彼兵得胜必骄，骄则必败。臣有一计，明日殿下引兵攻其前，臣出奇兵抄其后，前后夹攻，管保克敌。”颖从之。’是夜，志引精兵万人从小路抄孙会营后，伏于溴水之侧。<br><br>&nbsp;&nbsp;&nbsp;&nbsp;且说司马伦闻会得胜，遣人以节封会、猗、超等为大将军，赍白金二百斤，赏黄桥之功。因此会、猗、超毕持旄，军政不一，又恃胜一阵，不作准备。故成都王兵直至寨前，而会、猗之兵尚未准备。闻知，举止无措，众皆溃散。成都王挥军奋击，大破之。会等急退至溴水之上，卢志以精兵出截，两下夹攻，杀得尸如山积，血若川流，孙会等鼠窜入城去讫。成都王传檄齐王冏、河间王颙及诸侯王会得胜之兵，乘势济河。<br><br>&nbsp;&nbsp;&nbsp;&nbsp;却说朝中闻此消息，莫不欣喜。有左卫将军王舆率兵五千人入宫，三部司马为应于内，攻中书省，执孙秀出斩之。王舆率兵大开城门，纳五王及诸侯兵马入城。齐王冏带领甲士收逆王司马伦，及执其眷属党类，并孙秀三族人等俱斩于市曹。将司马伦幽于永昌宫，候旨发落。于是齐王司马冏、成都王司马颖、河间王司马颙及长沙王司马义、新野公司马歆、匈奴左贤王刘元海、左卫将军王舆等会集群臣，备金舆玉辇，齐诣金墉城，迎接惠帝还朝复位。<br><br>&nbsp;&nbsp;&nbsp;&nbsp;是日，惠帝车驾从端门入，升殿复登大宝，乃永宁元年辛亥夏四月也。群臣顿首谢罪，惠帝悉赦之。乃宣齐王冏、成都王颖、河间王颙至前，再三慰劳曰：“拨乱反正，三卿之力也。凡百官为伦所拜者皆斥免，台省府卫仅有存者。”自兵兴六十余日，战斗死者近十万人。<br>