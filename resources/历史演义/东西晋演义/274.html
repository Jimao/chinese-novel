&nbsp;&nbsp;&nbsp;&nbsp;己丑十四年，后秦王苌以秦战屡胜，谓秦军中刻秦王像奉祀，而得秦王坚之助，乃亦于军中立坚像祷之曰：“新平之祸，臣为兄姚襄报仇耳，且陛下命臣以龙骧建业，臣岂敢违之？”<br><br>&nbsp;&nbsp;&nbsp;&nbsp;时秦王登升将楼，遥望见，大声谓之曰：“为臣弑君而立像求福，庸有益乎？”因大呼曰：“弑君逆贼姚苌，何不自出！吾与汝决死战！”苌不应，久奉之，以军未有利益，乃斩像首以送秦。至是秦王苻登留辎重于大界，自将轻骑攻安定，诸将劝苌出与决战。苌曰：“与穷寇争胜，兵家之忌也，吾将以计取之。”乃留兵守安定，夜率骑三万袭登大界，克之，擒名将数十人，掠男女五万口。<br><br>&nbsp;&nbsp;&nbsp;&nbsp;苻登皇后毛氏，美而勇，善骑射，见后秦兵入其营，犹弯弓跨马，率壮土力战，杀七百余人，众寡不敌，为后秦所执。<br><br>&nbsp;&nbsp;&nbsp;&nbsp;苌即将纳之为后，毛氏骂且哭曰：“姚苌逆贼，汝既杀天子，又欲辱皇后，皇天后土，宁容汝乎！”于是苌杀之。诸将欲因秦军骇乱击之，苌曰：“登众虽乱，怒气犹盛，未可轻也！”<br><br>&nbsp;&nbsp;&nbsp;&nbsp;遂止。登来复收余众，屯堡中，不出。<br><br>&nbsp;&nbsp;&nbsp;&nbsp;却说晋帝既亲政事，威权己出，有人主之量。已而溺于酒色，委政于琅玡王道子，道子亦嗜酒，旦夕与帝以酣歌为事。<br><br>&nbsp;&nbsp;&nbsp;&nbsp;又崇尚浮屠，穷奢极费，所亲昵者，皆蚶姆僧尼。近侍弄权，交通请托，贿赂公行，官爵滥杂，刑狱谬乱。尚书令陆纳望宫阙叹曰：“好家居，织儿欲毁坏之耶？”左卫将军许营上疏曰：局吏、卫宫、仆隶、婢儿，皆为守令，或带内职；僧尼乳母，兢进亲昵，悉受货贿；辄使临官，政教不均，暴滥无罪。<br><br>&nbsp;&nbsp;&nbsp;&nbsp;且佛者，清静玄虚之神，今僧尼于五戒佛法，尚不能遵。而流俗兢加敬事，以至侵渔百姓，取财为惠，亦未合布施之道也。<br><br>&nbsp;&nbsp;&nbsp;&nbsp;疏奏不剩<br><br>&nbsp;&nbsp;&nbsp;&nbsp;道子势倾中外，帝渐不平。侍中王国宝以谗佞有宠于道子，讽八座启道子宜加殊礼，群臣无敢言者。护军车胤曰：“此乃成王所以尊周公也，今主上当阳，岂得为此？”乃称疾不署。<br><br>&nbsp;&nbsp;&nbsp;&nbsp;疏奏，帝大怒，而嘉胤有守。中书侍郎范宁、徐邈为帝所亲信，数进忠言，皆补阙失，指斥奸党。国宝，宁之甥也，宁尤疾其阿谀，劝帝黜之。国宝遂与道子谮宁，出为豫章太守。宁临行上疏曰：今边烽不息，而仓库空匮。古者使民，岁不过三日，今之劳扰，殆无三日之休。至有生儿不及举养，鳏寡不敢嫁娶，臣恐社稷之忧，厝火积薪，不足喻也。<br><br>&nbsp;&nbsp;&nbsp;&nbsp;又言：<br><br>&nbsp;&nbsp;&nbsp;&nbsp;中原士民流寓江左，岁久安业，谓宜正其封疆，户口皆以土断。又，人欲无涯，奢俭由势。今者并兼之室，亦多不赡。<br><br>&nbsp;&nbsp;&nbsp;&nbsp;盖由用之无节，争以靡丽相高故也。礼，十九为长殇，以其末成人也。今以十六为全丁，十三为半丁，伤天理，困百姓。谓宜以十九岁为全丁，十六岁为半丁，则不为夭折，生长滋矣。<br><br>&nbsp;&nbsp;&nbsp;&nbsp;帝多纳用之。<br><br>&nbsp;&nbsp;&nbsp;&nbsp;宁在豫章，遣十五议曹下属城采求风政，并吏假还，讯问官长得失。徐邈与宁书曰：足下听断明允，庶事无滞，则吏慎其贪，而人听不惑矣，岂须邑至里诣，饰其游声哉！非徒不足以增益，乃虫鱼之所资也。岂有善人君子而干非其事，多所告白者乎？自古以来，欲为左右耳目者，无非小人，皆先因小忠而成其大不忠，先藉小信而成其大不信，遂使谗谄并进，善恶倒置，可不戒哉！足下慎选纲纪，必得国士以摄诸曹，皆得良吏以掌文案；又择公方之人以为监司，则清浊能否，与事而明。足下但平心而处之，何取于耳目哉？昔明德马后未尝顾左右与言，可谓远识，况大丈夫而不能免此乎？<br><br>&nbsp;&nbsp;&nbsp;&nbsp;宁好儒学，性质直，常言王弼、何晏之罪，深于桀纣，或以为贬之太过。宁曰：“王、何蔑弃典文，幽沉仁义，游辞浮说，波荡后生，使缙绅之徒，翻然改辙，以至礼坏乐崩，中原倾覆，遗风余俗，至今为患。纣纵暴一时，适足以丧身覆国，为后世戒，岂能回百姓之视听哉！故吾以为一世之祸轻，历代之患重，自丧之恶小，迷众之罪大也。”<br><br>&nbsp;&nbsp;&nbsp;&nbsp;琅玡王道子恃宠骄恣，帝渐不能干，欲选时望为藩镇，以潜制之。问于太子左卫率王雅，曰：“吾欲用王恭、殷仲堪，如何？”雅曰：“恭风神简贵，志气方严；仲堪谨于细行，以文义皆称，然皆峻狭自是，干略不长，天下无事，足以守职；若其有事，必为乱阶矣。”帝不从，使恭镇京口。<br><br>&nbsp;&nbsp;&nbsp;&nbsp;庚寅十五年春二月，后秦王苌与秦王登相持日久，心生一计：埋伏兵于壕边，使人持书诈降，迎登入城杀之。于是使人去见秦王登，许接其入城，开门纳之。登将从之，将军雷恶地在外闻知，驰骑见登曰：“苌多诈，不可听也。”登乃止。苌闻知，谓诸将曰：“此羌见登，事不成矣。”登亦以恶地勇略过人，惮欲杀之。恶地窃知，乃降于后秦王苌，苌重用之。秦王登与诸将曰：“后秦姚苌兵势已衰，宜急攻之。”将军魏揭飞曰：“臣请一军攻其后，大王使揭飞一人以兵击其前，则苌成擒矣。”登从之，只揭飞以兵来攻。<br><br>&nbsp;&nbsp;&nbsp;&nbsp;后秦将姚当屯于杏城，将军雷恶地反，欲应之，同攻李润。<br><br>&nbsp;&nbsp;&nbsp;&nbsp;后秦王苌欲自击之。群臣曰：“陛下不忧六十里苻登，乃忧六百里魏揭飞，何也？”苌曰：“登非可猝灭，吾城亦非登所能猝拔。恶地智略非常，若南引揭飞，东结董成，得杏城李润而据之，长安东北非吾有也。”言讫，乃潜引精兵一千六百赴之。<br><br>&nbsp;&nbsp;&nbsp;&nbsp;揭飞、恶地引兵数万，氐胡赴之者首尾不绝，见后秦兵少，悉众攻之。苌固垒不战，示之以弱。潜遣骑二百，出其不意，彼兵扰乱。苌纵兵击之，斩揭飞及杀其将士万余，恶地复握兵柄，待之如初。命姚方成于所营之地，每栅孔中，树一旗，以旌战功。岁余，问之，方成曰：“营地太小，以广之矣。”苌曰：“吾自行兵以来，与人战，未有如此之快，以千余兵破三万之众，营地虽小狭，岂以大为贵哉！”<br><br>&nbsp;&nbsp;&nbsp;&nbsp;时冯翊人郭质起兵于广乡，移檄三辅，曰：“姚苌凶虐，毒被神人，吾属世蒙先帝之仁，非常伯、纳言之子，即卿校、牧守之孙也，与其含耻而存，孰若陷首而死？”于是，三辅壁垒皆应之。独郑县人苟曜不从，聚众数千附于后秦击质，质走洛阳去讫。<br>