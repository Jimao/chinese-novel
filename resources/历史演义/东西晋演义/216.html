&nbsp;&nbsp;&nbsp;&nbsp;癸丑九年五月，姚襄领兵屯于襄城。次日，入参大将军殷浩，浩以酒相待。因与谈论时事，襄对答如流，部下诸将士见其善谈论，皆重之。惟浩见其勇略多能，心甚恶之。<br><br>&nbsp;&nbsp;&nbsp;&nbsp;时襄酒醉辞归，因出军外歇。浩唤许敬至，谓曰：“今姚襄来降，吾观非真，必有诈耳！你可密藏利刃，私入彼所寝刺之。你若杀得其人，吾自保奏朝廷，立汝为将。”许敬曰：“将军有令，吾当即行。”言讫，即出取利刃，藏在身边，漏夜潜入姚襄军中。时姚襄未寝，正在中军燃灯读书，许敬从背后而入，正欲下手，姚襄回头观见一人影，持刀近前，襄乃拍案大喝一声曰：“有贼！”帐外诸将抢入，将许敬擒住，押在案前。襄问曰：“谁人教汝刺吾？好好说来，我便饶你！”敬曰：“大将军殷浩嫉将军之能，使小人刺之。”襄大怒，将许敬杀之。襄心有忧惧，乃心恨殷浩，遂以兵退屯历阳。自疑燕、秦方强，难以伐之，却按兵不动。令三军屯田，训厉将士。殷浩闻知，恐其有异，潜遣将军魏惯率众五千袭之。襄闻知，乃将兵分左右翼埋伏山阴谷，待其过半击之。憬不知，将五千人入山阴，被襄放号炮，伏兵大起，获住魏憬。襄怒斩之，并及其众。浩知，愈恶之，乃遣人入建康奏帝迁襄蠡台，表授梁国内史，使至历阳。姚襄始知，谓诸将曰：“朝廷今以吾迁于蠡台，则吾大事去矣，此事如何？”权翼曰：“此必殷浩之谋，可使一能言者去饴之，必知其详。”襄曰：“卿可为吾一行。”<br><br>&nbsp;&nbsp;&nbsp;&nbsp;于是襄亦疑惧，遣将军权翼求见浩，浩曰：“吾与姚平北共为王臣，平北每举动自专，甚失辅车之理。”翼曰：“平北英姿绝世，拥兵数万，而远归晋室者，以朝廷有道，宰辅明哲故也。今将军轻信谗慝，与之有隙，谓猜嫌之端在此而不在彼也。”浩曰：“平北生杀自由，又掠吾马，王臣之体，固若是乎？”翼曰：“奸宄之人，亦王法所不容也，杀之何害？”浩曰：“然则掠吾马何也？”翼曰：“将军谓平北难制，终将讨之，故取以自卫耳！”殷浩微笑曰：“何至是也，令其莫疑。”<br><br>&nbsp;&nbsp;&nbsp;&nbsp;翼参探是实，连忙归报姚襄。襄大怒曰：“吾以实心归晋而汝屡次谋害，吾必报之！”<br><br>&nbsp;&nbsp;&nbsp;&nbsp;却说殷浩阴遣人诱秦梁安、雷弱儿，使杀秦王健，许以关右之任。弱儿等伪许之，且请兵接应。浩闻张遇作乱，以为安等事成，却自寿春率众十万北伐，欲进据洛阳，修复园陵。王彪之闻知，乃以人上会稽王昱笺，以为恐有诈伪，未可轻进。<br><br>&nbsp;&nbsp;&nbsp;&nbsp;昱与浩议，浩不从，遣人会同姚襄起兵北伐，以襄为前锋。襄急集诸将计议曰：“今浩北伐，以吾为前锋，吾欲乘此攻浩，卿等有何高见？”权冀曰：“正可就此攻之，过后无计可乘，可速遣人回书与浩，道吾起兵前行，明公火速以大兵接应。彼以为实，必自领众来，其来必从此路去，吾将三军，伏诸险要，待其过了，后追击之，浩必败矣。”襄从其计，即遣人以回书见浩，道：“吾以兵先起，火速令大兵接应。”殷浩果不疑，率大兵前来，过诸险，被襄伏兵四起攻击，殷浩之众，大败溃乱。浩与诸将保会稽王昱，弃辎重走奔谯城，被襄挥兵一击，俘斩一万余人。襄见浩走，乃收兵，尽得粮草车仗，令姚益以五千人守山桑，自率大众屯淮南。会稽王昱遗王彪之书曰：“君言无不中，张、陈无以过也。”<br>