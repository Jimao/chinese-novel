&nbsp;&nbsp;&nbsp;&nbsp;己亥三年正月，燕王宝被尚书汗谋弑，太子慕容盛与张真等，谋复诛汗，龙城遂平。群臣复请太子慕容盛登基，国号大燕，改元建元元年。慕容盛既即皇帝位，次日大排宴，宴群臣于新昌殿，燕王盛谓诸文武曰：“今日宴乐，诸卿各言其志，朕自览之。”斯时，盛初即大位，以威严骄下，暴戾少亲，多所猜忌，刑必就戮，文武莫有敢对者。兵部尚书丁信，年方十五岁，趋步进言曰：“在上不骄，高而不危，臣之愿也。”燕王盛知其讽己，乃笑曰：“丁尚书年少，安得长者之言乎？”<br><br>&nbsp;&nbsp;&nbsp;&nbsp;于是文武各为乐饮，至晚罢散。<br><br>&nbsp;&nbsp;&nbsp;&nbsp;十一月，魏王珪领军进九门。时天行大疫，三军人马并牛羊等死者十之五六。群臣咸思北还，因上言曰：“今天行时气，大疫流行，军民百姓死者将半，天时如此不利，不如退避其气。不然，军民尽死，得地者闲！”魏王珪曰：“斯固天命，将若之何？四海之人，皆可与为国，在吾所以抚之耳！何患乎无人也？”因此群臣不复再言，遂引军入邺城，闻百姓有老病不能自存者，诏令郡县赈恤之。<br><br>&nbsp;&nbsp;&nbsp;&nbsp;魏王珪既入邺城，自与文武遍览宫殿，遂有定都其地之志，乃置行台，领众还来中山。中山之守戍兵，俱各溃散。魏王乃令众遂入中山城。珪谓诸将曰：“今幸祖宗之灵，天地之佑，诸将之勇，文武之能，尽得燕之土地，朕欲与卿等北还，而恐山东有变。”群臣答曰：“陛下可调将守之，万无一失。”魏王珪从之，乃于中山置行台，诏封东平公拓跋仪为卫王，总兵五万镇守中山。又诏使洛阳公遵总兵四万，镇渤海之合口。是月辛酉日，魏王珪车驾与众振旅还京，回至旧都。下诏有司，定议国号。群臣上曰：“昔周秦以前，帝王居所生之土，及王天下，即承为号。今国家启基云代，应宜以代为号。”魏王珪曰：“昔朕远祖，总驭幽都，控制通国，虽践王位，未定九州。逮及朕躬，扫平中土，凶逆荡除，遐迩率服，仍宜先号为魏，不必再更。”于是复号为魏，群臣皆贺。次日率众还都平城。<br><br>&nbsp;&nbsp;&nbsp;&nbsp;魏王诏令即营宫室，建宗庙，立社稷，正封畿，制郊甸，遣使循行郡国，举奏守宰，不法者魏王珪亲览察黜陟之。<br><br>&nbsp;&nbsp;&nbsp;&nbsp;十一月，魏王珪始登皇帝大位，改元为天兴元年。诏邓彦海典官制，立爵品，定律令，协音乐；诏仪曹郎中董谧撰郊庙、社稷、朝觐、飨宴之仪；诏三公郎中王德定律令，申科禁；诏太史令晁崇造浑仪，考天象；使吏部尚书崔宏总裁之。因是命朝野之人，皆要束发加帽，逆者罪焉。<br><br>&nbsp;&nbsp;&nbsp;&nbsp;二月，高车聚三十余部落谋叛。魏王珪闻知，遣张兖以兵五万北巡，命诸将三道袭高车。高车兵少，畏战自溃，因此大破高车三十余部，获七万多口，马三千余万匹。卫王拓跋仪别将三万骑，追至绝漠千余里，又破其七部，诸部大震，各散，于是收兵还讫。<br><br>&nbsp;&nbsp;&nbsp;&nbsp;却说南凉王秃发乌孤集百僚，谓之曰：“陇右、河西，本数郡之地，遭乱分裂至十余国。今欲取吕氏、乞伏、段氏，孰强？吾今欲取之，三者何先？”杨统曰：“乞伏本吾部落，终当服从。段氏书生，无能为患，且结好于我，攻之不义。吕光衰耄，嗣子微弱，纂、弘虽有才而内相猜忌，若使浩亹、廉川乘虚迭出，彼必疲于奔命，不过三年，兵劳民困，则姑臧可图也。姑臧举，则二寇不待攻而服矣。”乌孤曰：“善！”遂从之。<br><br>&nbsp;&nbsp;&nbsp;&nbsp;初，秦王苻登之弟广，率众依南燕王慕容德。德受之，令其屯于乞活堡。至后燕势衰弱，乃自称秦王。时滑台孤弱，土无十城，众不过万，附德者多去附广。德大怒，乃留鲁王慕容和守其城，自率众五万去讨广。广无备，被德入堡，执广斩之。<br><br>&nbsp;&nbsp;&nbsp;&nbsp;慕容和长史李辩见德去了，乃集党杀和，以滑台降于魏。魏王珪使行台尚书和跋率轻骑五千，自邺赴滑台。其城空虚，入城中，悉收德宫人府库财宝。当时陈、颍之人，多附于魏。<br><br>&nbsp;&nbsp;&nbsp;&nbsp;燕将军慕容云闻知有变，率众斩辨，众将士出迎德。德大惊，欲还攻滑台。韩范谏曰：“向也，魏为客，吾为主；今乃我为客，魏为主，人心危惧，不可以复战。不如先据一方，自立基本，乃图进取可也。”张华曰：“先取彭城为居。”潘聪曰：“彭城土旷人稀，平夷无险，且晋之旧镇，未易可龋又密迩江淮，夏秋多水，乘舟而战者吴之所长，我之所短也。青州沃野二千里，精兵十余万，左有负海之饶，右有山河之固。<br><br>&nbsp;&nbsp;&nbsp;&nbsp;广固城，曹嶷所筑，地形险峻，三齐英杰思得明主，以立功于世久矣。晋刺史辟闾浑昔为燕臣，今宜遣辨士往说，而以大兵继其后；若其不服，取之如拾芥耳！既得其地，然后闭关养锐，伺隙而动，此乃是陛下之关中河内也。”德从之，于是德乃引师而南，兖州、北鄙诸郡县皆降，德选守宰以抚之。禁军士毋得掳掠财物，百姓大悦。<br>