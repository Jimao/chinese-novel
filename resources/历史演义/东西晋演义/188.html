&nbsp;&nbsp;&nbsp;&nbsp;七月，丞相、始兴郡公王导卒，以何充为护军将军，以庾冰为中书监、扬州刺史，参录尚书事。<br><br>&nbsp;&nbsp;&nbsp;&nbsp;却说王导先卧病在床，上书荐妹之子丹阳尹何充于帝曰：何充器局方概，有万夫之望，其必能总录朝端，为老臣之副。臣死之日，愿引充内侍，则外誉唯缉，而社稷则无虞矣。<br><br>&nbsp;&nbsp;&nbsp;&nbsp;成帝览疏，从之，即以何充为侍中。使人召充至，以为侍中，充谢恩领之。导于是月而卒。年六十四。导简素寡欲，善因事就功，虽五日用之益，而岁计有余。辅相二世，仓无储谷，衣无重帛。王导既卒，帝不胜哀感，诏丧葬参用天子之礼，谥“文献”，以其长子为中书侍郎。遣使征征西将军庾亮为丞相，亮固辞不诣，始以充及亮弟庾冰为参录尚书事。<br><br>&nbsp;&nbsp;&nbsp;&nbsp;冰经纶时务，不舍昼夜，尊礼朝贤，升擢后进，于是朝野翕然，称为贤相。初，导辅政，每从宽恕，至冰颇任威刑。丹阳尹殷融谏之，冰曰：“前相之贤，犹不堪其弘，况如吾者哉？”范汪谓冰曰：“顷天文错度，宜尽销御之道。”冰曰：“玄象岂吾所测，正当勤尽人事尔！”又察出隐实户口无名万余人，以充军实。冰好为缉察，近于繁细，后益矫违，复存宽纵。<br><br>&nbsp;&nbsp;&nbsp;&nbsp;疏密自由，律令无所用矣。<br><br>&nbsp;&nbsp;&nbsp;&nbsp;是月，改丞相为司徒，太尉、南昌公郗鉴疾笃，上疏曰：臣所统错杂，率多北人，迁徙新附，皆有归本之心；臣宣国恩，示以好恶，处与田宅，渐得安帖。闻臣笃疾，众情骇动，若当北复，必启寇心。太常臣蔡谟，平简贞正，素望所归，可为徐州牧。<br><br>&nbsp;&nbsp;&nbsp;&nbsp;成帝览毕，问使人太尉病躯若何？奏已死矣！帝伤悼不已，敕命葬之。拭泪，以蔡谟代鉴都督徐、兖军事。<br><br>&nbsp;&nbsp;&nbsp;&nbsp;时左卫将军陈光上疏请伐赵，帝进攻寿阳。蔡谟上疏曰：寿阳城坚而固，又王师在路五十余日，前驱未至，声息夕闻，贼河北之骑足以来赴，况停舟水渚，引兵造城，前对坚敌，后临归路，此兵法之所诫也。今光所将，皆殿中精兵，以国之爪牙，击寇之下邑，得之则利薄而不足损敌；失之则害重而反以益寇，非长策也！<br><br>&nbsp;&nbsp;&nbsp;&nbsp;帝省之乃止。<br>