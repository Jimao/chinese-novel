&nbsp;&nbsp;&nbsp;&nbsp;却说赵王虎恨燕与段辽在密云山击败其将麻秋，乃合兵五十万，巨船一万艘，自河通海，运粮一千一百万斛于乐安，徙辽西、北平、渔阳万余户于兖、豫、雍、洛城。自幽州以东至西狼山，大兴屯田，括取民马，如敢匿者腰斩，凡得四万匹。<br><br>&nbsp;&nbsp;&nbsp;&nbsp;率众大阅于宛阳，欲击燕。<br><br>&nbsp;&nbsp;&nbsp;&nbsp;燕王皝闻知大惊，集僚佐商议拒虎之计，而谓其子慕容恪曰：“石虎自以乐安城防守重护，蓟城南北，必不设备。汝宜率众由诡道，出其不意，去烧其积聚，屠其城池，可尽破也，‘不然兵至。”恪然之，即密统兵一万人，自騃騃寨直抵蓟城，遂破武津，人高阳，所至皆焚烧积聚，掠三万余家而去。<br><br>&nbsp;&nbsp;&nbsp;&nbsp;石虎闻知大惊，恐失巢穴，果勒兵退还，伐燕之谋始停。<br><br>&nbsp;&nbsp;&nbsp;&nbsp;虎既回国，命其次子石韬为太尉，与太子石宣迭日省可尚书奏事，不复启旨。司徒申钟谏曰：“庆赏刑威，后皇攸执，名器实重，不可以与人，庶可以防奸杜渐，以示轨仪。太子职在视膳，不当预政，庶人邃，覆车未远也。且二政分权，鲜不阶祸；爱之不以道，适所以害之也！”虎不听。中谒者令申扁有宠于虎，宣亦昵之，使与机密。虎既不省事，不复启旨，而宣、韬皆好酣饮畋猎，由是除拜生杀之权，皆决于扁，自九卿以下，望尘而拜。<br><br>&nbsp;&nbsp;&nbsp;&nbsp;却说汉王寿致书于后赵王虎，署曰：“赵王石君”，虎不悦，中书监王波曰：“寿既僭大号，今以制诏与之，彼必酬返，不若便为书与之。今挹娄国献楉矢石砮于陛下，可不以之遗汉？使其知我能服远方也！”虎然之，遣汉亡将李闳以书物持归报。阂至成都，寿下诏曰：“羯使使廷，贡其砮矢，赏其来使。”使人归告石虎，虎闻之大怒，黜波以白衣领职。<br>