&nbsp;&nbsp;&nbsp;&nbsp;却说燕王皝以牛假贫民，使佃苑中，税其十之八，自有牛者税其七。记室参军封裕谏曰：“古者什一而税，天下之中正也。降及魏晋，仁政衰薄，犹不过取其七八也。今殿下拓地二千里，增民十万户，其无田者十有三四，是宜悉罢园囿，以赋新民，无牛者，官给其牛，不当更改重税也。今官司猥多，皆宜澄汰；工商末利，宜立常员；学生三年无成，当令为农；参军王宪、大夫刘明，近以言忤旨，免官禁锢；长史宋该阿媚苟容，轻诉良士，不忠之甚也！此数事皆关国家之利害，若明正法律，管取身安，国家可保也。”皝默然，乃即下令，悉从其言。仍赐裕钱五万，宣示忠良，欲陈过失者，勿有所讳。<br><br>&nbsp;&nbsp;&nbsp;&nbsp;却说皇太后褚氏称制，以会稽王司马昱为抚军大将军、录尚书六条事，又诏征后父褚裒辅政。裒欲卸政归镇，眼前无可托者，当尚书刘遐说之曰：“会稽王昱，令德雅望，足下宜以大政授之。”裒固辞之，与司马昱而自归藩。昱乃清虚寡欲，尤善玄言，与刘惔、王溕、韩伯为谈客，郗超、谢万为掾属。<br><br>&nbsp;&nbsp;&nbsp;&nbsp;郗超，乃郗鉴之孙也，少时卓荦不羁，随父默简冲退而啬于财，积钱至数千万，尝开库任超所取，超施散亲戚，一旦都荆谢万，乃安之弟也，清旷秀迈，亦有时名。<br><br>&nbsp;&nbsp;&nbsp;&nbsp;十月，江州都督庾翼病笃，遣人上表，以桓温为荆州刺史，委之以重任。及是翼卒，朝廷已知，时朝议以诸庾世在西藩，人情所安，欲从其请，以温代之。何充出曰：“荆楚，国之西门，户口百万；北带强胡，西邻劲蜀。得人则中原可定，失人则社稷可忧。陆抗所谓：‘存则吴存，亡则吴亡’者也。岂可以白面少年当之哉？”会稽王昱曰：“桓温英略过人，有文武器干，西夏之任，无出其右者！”当丹阳尹刘恢亦奇温才，然知其有不臣之心，谓会稽王昱曰：“温不可使居形胜之地，其位号常宜抑之，明公宜自居上流，以惔为军司，可保社稷无后日之忧。”昱弗听，使人以温代翼，又以惔监督中军，以代庾方之。<br>