&nbsp;&nbsp;&nbsp;&nbsp;却说洛阳巴氏李特、李庠、李流兄弟三人皆有武才，善骑射，性任侠，州党皆重之。因齐万年反，关中荐饥，洛阳、天水等六郡之民流移入汉州者数万家。道路有疾病穷乏者，李特兄弟赈救之，由是颇得众心。后与其流民至汉中，上书朝廷，乞寄食巴蜀。有司奏知惠帝，诏群臣朝议。张华谏曰：“今流民甚众，宜遣人持节慰劳，且监察之，勿令入剑阁，无至乱也。”帝曰：“然。”于是遣侍御史李芯持节入汉川，慰劳流民。<br><br>&nbsp;&nbsp;&nbsp;&nbsp;芯既入汉川，流民特等以倡金千两赂芯，乞表与众入蜀。芯既受其赂，上表言流民十余万口，非汉中一郡所能赈赡。蜀有仓储，宜令就食，朝廷从之。由是流民散在梁、益，不可禁止。<br><br>&nbsp;&nbsp;&nbsp;&nbsp;李特至剑阁，叹息曰：“刘禅有如此地面经于人，岂比庸才耶！”遂起窥窃蜀中之意。<br><br>&nbsp;&nbsp;&nbsp;&nbsp;却说粱王肜恨周处劾己之仇，故不以兵接应，周处力战死之。梁王肜坚壁不战，使人持表奏知朝廷。惠帝甚忧之。张华奏曰：“陛下勿虑，臣举一人，可讨平氐羌。”帝国：“卿举谁人？”华曰：“殿中将军孟观，沉毅有文武才，若用之，可克万年。”于是，惠帝以孟观为征讨将军，领兵三万，去讨万年。孟观既受兵符，即日收拾起行，至泾阳五十里外下寨。次日，大队军马前进。齐万年已知其来，亦以兵出迎。两军相见，俱各矢石交攻。孟观身骑骏马，手搦长枪，亲挡矢石，出与齐万年交战。两马相接，兵器齐发，战上十余合，齐万年大败而逃。孟观奋不顾身，勒兵赶杀，一连大战十数阵，杀得氐兵十损七八，无敢抵敌，直赶至梁山。齐万年计穷力尽，驱残兵回，谓孟观曰：“赶人不可赶上，我今与你死战，挡我者死，避我者生。”言讫飞刀便战。孟观举枪便迎，不数合，氐兵自溃，晋兵拥前，把齐万年擒祝时孟观始令鸣金收军，押送齐万年，奏凯回朝。次早面君，惠帝诏斩万年于市，封孟观为大将军不提。<br><br>&nbsp;&nbsp;&nbsp;&nbsp;十一月，贾谧侍奉东宫，对太子倨傲，甚不为礼。成都王司马颖入见，叱之曰：“太子乃天下之副，汝何得慢？”因是贾谧怀恨。次日，入宫见贾后，曰：“成都王勇健过人，众僚有望，不若出之镇外，免生内忧。”贾后曰：“既如此，若出之，亦宜有备。”谧曰：“封河间王司马颙为镇西将军，使镇关中，以防之。”贾后曰：“汝且退，吾告圣上为之。”是夜，贾后以贾谧言告惠帝，帝大惊。次日，诏出成都王司马颖为平北将军，令其镇邺，以河间王司马颙为镇西将军，使其驻关中。<br><br>&nbsp;&nbsp;&nbsp;&nbsp;二王受诏，各自之镇。初，武帝作石函之制，非至亲不得镇关中。司马颙乃安平献王司马孚之孙，孚乃懿之弟也。颐轻财爱士，朝廷以为贤，故用之镇关中也。<br><br>&nbsp;&nbsp;&nbsp;&nbsp;却说南风淫虐日甚，裴頠与贾模及张华议曰：“皇后淫污后宫，吾奏帝废之，更立谢淑妃为后，此事如何？”模、华曰：“主上自无废黜之意，若吾等专行之，倘上心不以为然，将若之何？且诸王方强，朋党各异，废之且祸起，身死国危，无益社稷。”頠曰：“诚如公言，然中宫逞其昏虐，乱可立待。”<br><br>&nbsp;&nbsp;&nbsp;&nbsp;张华曰：“卿二人于中宫皆亲戚，言或见信，宜数为陈说。倘因之戒，庶无大悖，则天下尚未至乱，吾曹得以优游卒岁而已。”于是，頠旦夕人说其从母广成君郭槐，令戒谕贾后，以亲厚太子。模亦数为后言祸福，贾后反以模为败己而疏之。贾模因此得疾，忧愤而卒。贾后奏惠帝以裴頠为尚书仆射，又诏专任门下事。頠虽后亲属，雅望素隆，四海惟恐其不居权位，颇上表固辞。或谓之曰：“君可以言，当尽言于中宫；言而不从，当远引而去。倘二者不立，虽有十表，难以免矣。”頠不能从。<br>