&nbsp;&nbsp;&nbsp;&nbsp;却说南阳王司马模闻汉遣刘曜来寇长安，急使牙门将赵梁以二万人出戍长板，以防汉兵。梁见汉军甚盛，不敢交锋，乃以众降于曜。曜即使梁为前锋，来攻长安。司马模闻赵梁降曜，乃自以兵三万出拒潼关，与赵梁交战。模大败，走回长安。于是刘曜、刘粲与赵梁合兵长驱下邽城。<br><br>&nbsp;&nbsp;&nbsp;&nbsp;时凉州将军北宫纯见模败归，亦引凉兵降刘曜。曜以为将，共攻长安。时长安仓库虚空，士卒离散，司马模恐不能守，乃诣刘曜营投降，被粲所杀。时关西饥懂，白骨蔽野，士民存者百无一二。刘曜等克长安，使人报知汉王。聪大悦，使使以曜为雍州牧，封中山王，命其守长安。<br><br>&nbsp;&nbsp;&nbsp;&nbsp;却说南阳王模被害，世子司马保走据上邽城。都尉陈安见模遇害，乃率众人上邽而归，保遂有秦州，寻称为大司马，承制署。陇右氐羌皆来从之，保众稍振矣。<br>