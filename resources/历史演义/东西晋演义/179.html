&nbsp;&nbsp;&nbsp;&nbsp;初，张轨及实、茂保捷河右军旅之事，无岁无之。及骏嗣位，境内渐平。骏勤修废政，总御文武，咸得其用，民富兵强，远近称为贤君。骏遣将伐龟兹、都善，于是西域诸国，皆诣姑臧朝贡。而骏有意兼秦雍之心，乃使人特入建康上疏曰：“勒、雄既死，虎、期继逆，元老消落，后生不知慕恋之心，日远日忘。乞敕司空鉴征西，亮等泛舟江沔，首尾齐举，则大业得以大兴矣。”<br><br>&nbsp;&nbsp;&nbsp;&nbsp;丙申二年，成帝与群臣议而未行，由然寝矣。<br><br>&nbsp;&nbsp;&nbsp;&nbsp;却说慕容皝欲讨其弟慕容仁，与百官议之。当司马高翔曰：“仁叛弃君亲，神人共怒，前北海未尝冰，自仁叛以来，冰冻二年矣。天其或者欲使吾乘冰以袭之也！大王宜速应天意也！”皝曰：“卿言正合孤意！”于是皝从之，将兵五万，从昌黎东践冰而进。凡三百余里，至历林口，舍辎重，轻兵赴平郭，去郭七里屯下。侯期见皝兵至，乃驰入城以报仁。仁忙整兵出战，被皝令大将高翔伏兵于路，诈败获之。皝驱兵入城，先收仁党斩之，后赐药与仁自裁。仁因怒饮药而死，皝始分兵戍守，自勒兵回国。<br><br>&nbsp;&nbsp;&nbsp;&nbsp;二月，晋成帝立皇后杜氏，帝自临轩，遣使备“六礼”迎之。群臣贺毕，帝宴之。<br><br>&nbsp;&nbsp;&nbsp;&nbsp;却说前廷尉孔坦疾笃，庾冰省之流涕。坦慷然曰：“大丈夫将终，不问以济国安民之术，乃为儿女子相哭耶！”冰谢之而问曰：“吾见使君病重，未敢轻触，君百岁后，中原可复否？朝中谁可为将也？”坦曰：“勒、雄虽死，余党更强，二都急未可得，莫若爱民养兵，分戍险要，屯田讲武，待十年后，可议北矣。”冰曰：“承此金石之言，铭刻肺腑。”言讫，谢之而去。坦叹数声而卒。<br>