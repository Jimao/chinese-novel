&nbsp;&nbsp;&nbsp;&nbsp;却说代王郁律大会群臣，闻探事人回报：中华晋憨帝被刘聪所害，聪亦死，粲即位，亦被靳准所弑。今刘曜僭位，都于长安，石勒称尊于襄国，晋元帝立于江南，天下大乱。代王见说大悦曰：“今中原无主，天其资我乎？”言未讫，近臣奏前赵王刘曜遣使至，请和，结为唇齿之邦。不一时，近臣又奏赵王石勒亦遣使至，乞和，结为兄弟之国。代王曰：“吾正欲取中原，岂与汝和？”皆命不纳，斩其使而绝之。自此代王乃讲武练兵，欲平南夏。<br><br>&nbsp;&nbsp;&nbsp;&nbsp;有拓跋猗竾之妻惟氏，忌代王郁律之强，恐不利其子，乃令其子拓跋贺傉阴结代王郁律左右将佐，至夜入内，执郁律弑之，而自立为代王，尽领其众。<br><br>&nbsp;&nbsp;&nbsp;&nbsp;代王既被害，其次子什翼健幼在襁褓，其母王氏知变，乃将什翼键匿裤中而出逃，因祝之曰：“天苟存汝，汝则勿啼。”<br><br>&nbsp;&nbsp;&nbsp;&nbsp;久之不啼，因此私自逃奔外家，乃得免其大难，后长成人。<br>