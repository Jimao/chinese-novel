&nbsp;&nbsp;&nbsp;&nbsp;却说赵王石鉴既即大位，其兵权尽属石闵、李农二人，而鉴坐立不安，乃密谓乐平王石苞曰：“闵、农二人，欺朕太甚，庆赏刑律，皆非朕意。卿若能率部下讨之，必以其位封汝。”<br><br>&nbsp;&nbsp;&nbsp;&nbsp;苞诺而出，即点部下五百人，各持兵器，于夜攻闵府。石闵已知，使府内卫兵，坚闭不出。苞欲放火焚烧，恐延及宫殿，攻不克而还。赵王鉴惧，伪若不知者。夜欲杀闵，召将军孙伏都、刘铢等入曰：“闵、农二人，甚实猖狂，朕欲讨之。故使乐平王苞去攻，卿等若怀忠义，亦宜戮力讨之。”伏都、刘铢等曰：“臣等亦结有羯士三千，欲诛闵、农久矣，未得尊旨，莫敢自行。既陛下欲诛此跋扈，吾即讨之！”鉴曰：“卿好自为之，勿虑无报也！”于是伏都等出宫，率二千人攻闵、农。<br><br>&nbsp;&nbsp;&nbsp;&nbsp;其时，石闵被石苞所攻不克而去，已知石鉴之谋，见又遣孙伏都、刘铢来攻，乃急漏夜召集诸将士卒，各披挂，俟遣用，而谓李农曰：“今石鉴遣孙伏都、石苞等攻我，只有先下手为强。奈六军大半羌胡、羯人，怎肯从吾？君有何谋，可急施之！”农曰：“大权在明公掌握，孰敢不从？可遣偏将军王简领甲士五千，先入宫守住石鉴，不与其出入，亦不许百官入朝，下令于城中曰：‘孙、刘构逆，反党伏诛，良善一无预也。今日以后，与公同心者留，不同心者任所之’，门不禁，去者任其所之，顾者别同讨灭石氏。然后尽诛羯氏，明公自取大业，有何不可？”闵曰：“将军良策，符合我心。”于是二人计议已定。吩咐王简诸将，各领计而行。计排已定，孙伏都、刘铢率羯士三千人来攻，石闵大开府门，驱甲士一击，杀死羯士三千，不留一人。伏都、刘铢，亦被闵斩之。<br><br>&nbsp;&nbsp;&nbsp;&nbsp;孙、刘既死，王简领兵入宫，围住赵王石鉴，鉴私逃入御龙观，王简亦率众守鉴于御龙观。石闵悬食给之，乃下令于城中曰：“羯贼纵暴，戕刈百姓，今将灭之，愿同心者留，不愿者任从其行。”于是赵人百里内悉入城，胡羯去者，填门竞出。<br><br>&nbsp;&nbsp;&nbsp;&nbsp;闵、农知胡之不为己用，遂率赵人诛胡、羯，无贵贱、男女、少长，皆斩之，死者二十余万。其有屯戍四方者，闵皆命赵人为将帅诛之。其有高鼻多须至有滥死者，又何止十余万人。<br><br>&nbsp;&nbsp;&nbsp;&nbsp;却说燕王隽闻石氏内乱，乃遣人来见凉王张重华，约会击赵，重华许之。<br>