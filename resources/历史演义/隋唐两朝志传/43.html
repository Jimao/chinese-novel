此时世充知众将有推戴之意，遂使段达协於越王侗曰：“天命不常，今郑王功德甚盛，众臣会议，言隋祚已终，伏望陛下效尧舜故事，将大位传与郑王，上合天心，下合民意，则陛下祖宗幸甚。臣等议定，今乃奏知。”侗大怒曰：“天下者，高祖天下也。若隋祚未衰，此言实不可发；若天命已改，何烦禅让？公等或祖称旧臣，或台鼎高位，既发此言，朕何赖焉！”段达听之，满面羞愧而出。<br><br>至夏四月，百官聚于大殿，正在商议朝廷大事，忽见世充骤然而来，带剑上殿。侗侧目视之，世充叱曰：“视吾何为？非有四目两鼻，惟多智谋耳。”侗默然不答。众臣又奏：“郑王功德巍巍，宜以禅位。”侗曰：“汝等何相逼如是，教朕而舍万世不毁之基业乎？”世充厉声曰：“吾东西驰驱，累建大功，今为天子，汝怀不容之意乎？”侗曰：“谁敢不从。”世充曰：“龙潜于渊，何视人如鳅鳝也？”侗汗流满面，半晌不能言。世充乃冷笑下殿。侗退回后宫，痛哭曰：“王世充篡逆之心人皆知之，吾不能坐受废辱。”<br><br>次日，召仆射史纲常、尚书崔维二人入后宫，侗哭曰：“王世充篡逆，请汝二人至此，一同起兵讨之。”史纲常曰：“不可。昔鲁昭公不忍季氏，败走失国，为天下之耻笑。今重权已临王世充之门久矣，内外公卿及四方之士不顾逆顺之理，皆为之效死，非一日矣。且陛下禁兵寡弱，何所资用？一旦不能隐忍，是欲除疾而疾益深；疾若深为祸不小矣，陛下不可躁暴。”侗取怀中黄素诏掷于地下，曰：“是可忍也，孰不可忍也？<br><br>吾意已决矣，便死有何惧哉！”侗回身入。丁济谓伍尚春曰：“事已极矣！空自求诛族，当往求首，以免一死。”尚春曰：“然。”乃唤史纲常曰：“虽有智慧，不如乘势，今不先去，死在即目矣。”纲常大怒曰：“主辱臣死，天下至理，愿以杀身为报！”聚集殿中宿卫、苍头、官僮三百人鼓躁而出。侗仗剑升辇，叱令左右送出南关。纲常伏于辇下，奏曰：“陛下欲以数百军而伐世充，是驱群羊入虎口耳，空死无益。臣非惜命，实见事之不行也。”侗曰：“吾军已行，卿勿阻当。”于是遂出。却望见段达将引樊汜、项道元等数千铁甲禁军又如云集，侗仗剑大喝曰：“吾乃天子也！汝等突入宫庭，欲截王也？”于是禁军面面相观，皆不敢动。段达唤樊汜曰：“郑王养汝何用？正为今日之事也。若己一败，汝等全家诛灭也。”樊汜乃掣剑在手，顾与段达：“当杀也，当缚之？”达曰：“郑王有命，是要死的，不要活的。”樊汜捻枪在手，径奔辇前。侗叱曰：“匹夫敢无礼也！”言未毕，一枪刺中侗胸堂，撞出辇来。<br><br>樊汜大叫曰：“奉君命杀无道昏主！”又再一枪刺于背上，透出，侗死于辇傍。伍尚春见了，捻枪迎杀，被樊汜杀死，众皆杀得四散。使人报王世充，世充人见侗已死，佯作大惊之状，以头撞车辇而哭。随即四下通报各大臣，世充曰：“国不可一日无君，且将天子尸首用棺木盛贮，停于偏殿。”杨侗亡年二十二岁。<br><br>世充会大臣定拟弑君之罪，尚书令左翊曰：“独斩段达以谢天下。”世充久之曰：“再思其次。”靖曰：“惟止于此，不知其次。”世充曰：“樊汜大逆不忠，杀其主上，推出剐之，夷其三族。”樊汜大叫曰：“非吾之罪，段达传郑王之教杀君！”世充令先割其舌，至死含糊而骂，尽夷三族。后来史官有诗为证：<br><br>　　忆昔当年王世充，弑君当阙赭袍红。<br>　　却将樊汜夷三族，欲使黎民尽耳聋。段达等议立新君，皆劝王世充就郑正统，以安众心。世充犹三让，乃遣诸将以兵清官，遂龙戎服，法驾前引，鼓吹入宫。每历一门，从者必呼。至东上阁，换了衮冕，然后向就正殿即皇帝位。建元开明，国号为郑。乃封其兄世衡为秦王，世伟为楚王，世恽为齐王。诸族之中依次封职。立子玄应为皇太子，玄恕为汉王，其余大小官员各有封爵。每出则轻骑而往，皆无警跸，游历衢肆，行人但令其止立，徐谓其百姓曰：“故时天子居于九重，在下之情，无由究察。世充非贪位者，本救时耳。<br><br>三若一州刺史而已。自是事皆亲览，当与士人共议之。”毕竟还是如何？<br><br>总批：东都诸将虽有推戴世充之意，然世充自分讵可胁隋正统？樊汜辈顾乃弑越王于辇下，是大逆也；世充乘此而就位，是亦一大逆也。故斩樊汜以谢天下，尤当斩世充以谢越王，则两人之公案定矣。