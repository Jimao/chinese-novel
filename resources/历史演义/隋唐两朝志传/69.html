萧铣乃后梁宣帝曾孙也，少贫庸书，事母极孝。隋炀帝时以外戚擢为罗州令。大业十三年，岳州校尉董景珍、雷世猛、郑文秀、许互彻、万瓒、徐德基、郭华、张绣共谋反隋，且推景珍为主。景珍曰：“吾素体微名贱，岂能为主？今有罗川令者，故梁之裔也。其人宽洪大度，有武皇遗风；且吾闻帝王之兴，必有符命，隋之冠带，悉号起梁，萧氏中兴象也。今推之以应天顺人，不亦可乎？”乃遣人告于铣。铣即答景珍书曰：“吾先君昔事于隋，职贡无废，乃贪吾土宇，灭吾宗祀，吾是以痛心疾首，思雪其耻。今若公等齐心，将大复梁绪，徼福于先帝，吾敢不绀厉士众，以从公哉！”即募兵数千，扬言群盗将［至］，应景珍。<br><br>正值颍川贼沈柳生寇县，铣出□□私谓柳生曰：“岳阳豪杰将推我为主，今天下叛隋，吾能守节独完哉。且吾先人国于此，若徇其请，以复梁祚，因以半纸檄召群盗，谁敢不从？”<br><br>众人大喜，于是遂称梁公，旗巾服色悉用其旧。柳生以众来归，铣用为车骑大将军，不五日，远近争附，得众数万。于是乃走巴陵，筑坛城南柴上，自称梁王。有异鸟至，建元为凤鸣，僭称皇帝，署百官用梁故事。封景珍为晋王，雷世为秦王，郑文秀为楚王，许互彻为燕王，万瓒为鲁王，张绣为齐王，道生为宋王。遣将苏胡儿略定岭表，于是东自九江，西抵三峡，南尽交趾，北距汉川，皆为所有。胜兵四十余万，徙都于江陵，累犯唐境。<br><br>至是表报唐主，乃宣召赵郡王孝恭至长安，与李靖二人议论起兵。唐主曰：“今萧铣谋反犯界，不可不诛之。”李靖曰：“臣以马步军十万与赵王一行，足可破萧铣矣。”唐主曰：“兵少路远，恐难收复。”靖曰：“臣托主上洪福齐天，兵不在多，用智设谋，破铣易也。”唐主大喜，即命孝恭为夔州总管，李靖为行军总管，二人领命而行。<br><br>翌日，李靖统领二道总管、巴蜀大兵十二万，自夔州分道进发，顺流而下。卢江王琼出襄阳道，黔州刺史田世康出辰州道。时梁伪将周法明以四州来降，即诏为黄州总管，亦引兵趋夏口道，会兵十五万，水陆俱进。唐将魏凌为先锋，刘志、万玄为副将，孝恭自引兵为后队，浩浩荡荡杀奔巴陵而来。细作飞报江陵来，时萧铣以罢兵、分散军人于各处屯田，止留宿卫军士数千，闻唐兵至，仓猝召兵。其兵皆在江岭之外，道途阻远，不能遽集。闻急报，铣荒聚众商议，令文士弘为主将，丘和、高士廉为先锋，尽起江陵现兵以迎之。丘和、高士廉各引一大队横冲，绝清江口，其余小船皆屯内港。艨艟上各设强弓硬弩十余张，并大索系定水面上，唐兵一至，数百小船鸣鼓先进，艨艟上鼓响，弓弩齐发。军不进，约退数里水面。<br><br>有刘志与万玄曰：“事已至此，不容不进。选小船一百只，每船军士五十人，二十人撑船，三十人各披两副甲，手执钢刀。<br><br>刘、万二将持刀在前，不避矢石，直至艨艟旁边，砍断大索，艨艟横，志、万玄各飞上艨艟，砍死高士廉。丘和弃船而走。<br><br>魏凌看见，跳下小船，自举橹棹，直入船队。刘万二将放火烧着余船，四散而走。丘和急待上岸，魏凌不舍，赶到根前，一刀当头砍翻，梁将文士弘岸上引军来迎，唐诸将皆要争功，一齐上岸掩杀，其势不可当，梁军大败。文士弘慌忙而走，正遇唐大将殷开山匹马来到，手腕初交，挟士弘于马下，到船中来见李靖。李靖大怒，睁目视之曰：“汝等累犯吾境，罪不容诛！”呼左右命做槛车盛之，待捉萧铣，一发回长安，叫先监了文士弘。此时获得梁斗舰千艘，李靖使孝恭尽投之江中，诸将皆曰：“破敌所获，当籍其用，奈何弃之以资敌？”靖曰：“萧铣之地南出领表，东拒洞庭，吾悬军深入，若攻城未拔，救兵四集，内外受敌，进退不得，虽有舟楫，将安用之？今弃舟舰，使塞江而下，若救兵见之，必谓江陵已破，未敢轻进，往来觇伺，动淹岁月，吾之取必矣。”众将曰：“将军神机妙算，非众等所及也。”便催三军，不分星夜，攻打江陵，活捉萧铣。诸将得令，奋力向前。萧铣性命如何？<br><br>总批：萧铣，故梁子孙。因隋之乱，保据荆楚，欲复先业，□□□□□□□□孝恭与李靖率师伐之，是亦不□□□□□□□□□斗舰千艘，尽投之江中，令救□□□□□必谓江陵已破，未敢轻进，此亦军中之□□神机妙算云。