其子叔玉入拜阙下，哭曰：“父于昨夜三更中风而死矣！”众皆大惊。帝哭曰：“世人以铜为镜，可正衣冠；以古为鉴，可知兴费；以人为鉴，可知得失。朕常保此三鉴，以防己过。<br><br>今魏征没，朕已亡一鉴矣！”徽薨，帝命百官赴丧，给羽葆鼓吹，陪葬于昭陵之下。帝登苑西楼，望哭尽哀，自制碑文，并为书石上，加封为郑公。征亡年七十二岁，时贞观十七年正月下旬也。史官诗云：<br><br>　　唐主英雄过百王，魏征直谏不包藏。<br>　　太平气象如斯见，岂料良臣一旦亡。<br><br>魏擞容貌不逾中人，而有胆略，善回人主意。每犯颜苦谏，或逢帝怒甚，征神色不变，帝亦为之霁威。帝尝得佳鹞白臂之，望见征来，匿之怀中。征奏事故久不已，鹞死怀中。一日，帝尝罢朝，怒曰：“会须杀此田舍翁！”长孙皇后问为谁，帝曰：“魏征！每挺辱我。”后退，且朝服，立于庭，帝惊问其故，后曰：“妾闻主明臣直，今魏征直，由陛下之明故也，妾敢不贺。”擞尝告帝曰：“臣奉事陛下，顾使臣为良臣，毋使臣为忠臣。”帝曰：“忠、良异乎？”征曰：“稷契、皋陶，君臣协心，俱享尊荣，所谓良臣；龙逢、比干，面折廷争，身诛国亡，所谓忠臣。”帝喜，然之。<br><br>是岁贞观十七年夏六月，忽人报曰：“北方薛延陀调练军士，收拾器械，将欲入寇。今云中九郡已属延陀也。”帝闻知大惊，举手无措。长孙无忌日：“陛下在万军之中，矢石交攻之际，未尝心动，今闻薛延陀入寇，何失惊耶？”帝曰：“薛延陀，北方人中杰也。未尝得地，朕错立之。今举兵入寇，是养虎食肉，朕安得不动心哉！”<br><br>原来薛延陀乃北部突厥之部落名也，自贞观四年，突厥北边多叛，颉利余党归附薛延陀。当时众部商议，共立其子姓俟斤名夷男为可汗，夷男辞以无德，不敢当。此时帝方图颉利，乃遣使从间道去册立夷男为真珠昆伽可汗，赐以鼓纛。夷男大喜，遂建牙于大漠之郁，督军山下，远近诸部咸来归附，势振北方。唐每以恩抚之，不敢举动。至是复思入冠，边关报知消息，帝问待臣曰：“薛延陀屈强莫比，今御之有二策：苟非发兵殄灭之；则与之婚姻以抚之耳。汝等所见二者何先？”司空房玄龄对曰：“中国新定，兵殄战危，据臣之见，莫若和亲为便。”帝曰：“卿言甚合朕意，朕为民之父母，苟可利之，何惜一女子乎！”<br><br>先是，北部降将名契苾何力者，归省其母于凉州，正值契苾部落皆欲归顺延陀，何力以为不可，部落遂执何力以降。何力乃拔佩刀东向大呼曰：“岂有大唐烈士而肯受屈于虏庭邪！”乃割左耳以自誓。早有人报奏于帝，言契苾叛唐，帝曰：“素知何力忠义之士，心如铁石，必不叛我。”适值有使至唐，言薛延陀事，故帝即命兵部侍郎崔敦札持节出使延陀，许以新兴嫁之，以求何力，何力由是得还。<br><br>却说薛延陀真珠可汗见唐许婚，有不胜大喜，遂使其侄来纳币，进献羊马。契苾何力奏帝，极言薛延陀不可与婚。帝曰：“朕许之矣！岂可食言而失信外国乎？”何力曰：“愿陛下且迁延缓之，使夷男自来亲迎；彼必不敢来，则绝之有名矣。”<br><br>帝从之，即下诏亲幸灵州，召真珠可汗前来会礼。真珠接诏，使整备行装，前至灵州来会，亲迎公主。其臣谏曰：“唐帝相邀，必有恶意，不可轻往，大王何故许之？此钓龙设饵之计，往必不返矣。”真珠曰：“天子圣明，远近朝服，今亲幸灵州，以所爱公主妻我，我得见天子，死不恨矣。”近臣又谏曰：“太宗虽有长者之风，于中事急，不容不生狠心耳。大王不可轻往，恐悔之不及。”真珠曰：“吾意已决，汝勿多言。汝薛延陀何患无君乎？”于是遂行。不日已至灵州。<br><br>原来真珠多纳羊马，以为聘礼，路经沙碛之地，耗死过半。<br><br>及至见帝，帝乃责以聘礼不备，有轻大国，遂绝其婚。褚遂良上疏曰：往者夷夏咸言陛下欲安百姓，不爱一女，莫不怀德。今一朝忽有改悔之心，得少失多，臣窃为国家惜之。嫌隙既生，必讲边患，彼国蓄见欺之怒，此民怀负约之惭，恐非所以服远人，训戎士也。夫龙沙以北部落无算，中国诛之，终不能尽。当怀之以德，使为恶者在夷不在华，失信者在披不在此耳。<br><br>帝览罢，笑曰：“此非尔所知也。真珠鹰视狼顾，不可与之为婚，久必为国家之患。今日绝之，正其宜也。”遂良不复敢言。真珠满面羞惭，拜辞而去。原来薛延陀先无府库之积，至是厚敛诸部，以充聘财。诸部怨叛薛延陀，由是遂衰。后人有诗云：<br><br>　　自古制夷没奈何，故交公主许延陀。<br>　　非干唐帝言无信，尤是臣寮计策多。帝既绝薛延陀之婚，自此唐朝无事，每屯积军粮，为二十年之计。<br><br>却说帝先有妃杨氏，乃齐王元吉之妃，有宠于帝，因长孙皇后之崩，欲立为皇后。玄龄谏曰：“陛下方比德唐虞，奈何以辰赢自累？”乃止。至是，遂立其子明为曹王，以继元吉之后。是年十二月，忽报新罗国差使入贡。帝急宣至，见其人拜于阙下，奏曰：“臣乃新罗来使，姓昌名黑飞，奉国王命入贡。<br><br>路经高丽，行至关前，被高丽守关将莫利支盖苏文杀败，夺去粮草十万，碎金五斛。今高丽与百济国连兵，谋绝新罗朝贡之路，将臣面刺有诗，毁骂陛下，臣该万死。”帝闻奏，命近臣揭去紫纱，亲看其面。左面上有诗云：<br><br>　　叵奈唐天予，贪财世不休。<br>　　杀兄在前殿，囚父后宫愁。<br>　　饶汝江山管，通无四百州。<br>　　吾当只一阵，遍地血波流。<br><br>盖苏文乃高丽东部大人，姓泉名盖苏文。其人身长一丈，膀阔有围，蓝面红发，心性凶暴。身佩五刀，左右莫敢仰视，所为多有不法。其王与大臣欲谋杀之，盖苏文窃知之，遂勒兵尽杀众大臣，因驰人宫，持刀弑其王，建立其王弟之子名藏者为王，自为莫利支。当日帝看诗毕，大怒曰：“盖苏文弑其君，残虐其民，今又违朕诏命，不可不讨。”褚遂良进曰：“陛下指麾则中原清晏，顾盼则四夷慑服，威望大矣。今欲渡河远征小夷，万一蹉跌，伤威损望，更兴忿兵，则安危难测。”<br><br>言未绝，李世绩进曰：“遂良之言非矣。昔薛延陀入寇，陛下欲发兵穷追，用魏征之言，遂失了机会。早若举兵，薛延陀之众今已灭尽矣。”帝曰：“此诚魏征之误，悔无乃矣。”<br><br>帝乃馆来使于驿庭，遂议亲征之计。次日，褚遂良复谏曰：“天下譬若人之一身：两京心腹也，州县四肢也，四夷乃身外之物也。高丽罪大，诚当致讨，但只命一二猛将，率四五万兵取之，如反掌耳。且今太子新立，幼稚诸王，陛下所知。一旦弃金汤之全，逾辽海之险，以天下之重，轻行远举，皆臣之所深忧也。”帝曰：“高丽离中国甚远，人多不习王化，收伏甚难。<br><br>况盖苏文凶狠弑逆，朕必用亲自征之。以除国家之后患矣。”<br><br>房玄龄、杜如晦二人进曰：“夷狄为患，自古有之，昔炀帝征东，折兵一百万，亦不能取胜。陛下莫因一时之怒，有劳圣驾亲往；且高丽不仁之地，瘴疫之口，非所宜也。愿陛下从遂良之谏。”帝曰：“朕意已决，汝勿多言。”毕竟还是如何？<br><br>总批：薛延陀复来入寇，必兴师殄灭之，方为上策。若谓中国新定，兵凶战危，而欲与之和亲，是堂堂淑女，而供箕帚于北狄也。不意有褚遂良者，而其见反出于契宓之下也。帝岂从之。<br><br>适新罗遣使入贡，而高丽谋绝其路，宁不激帝亲征之怒乎。