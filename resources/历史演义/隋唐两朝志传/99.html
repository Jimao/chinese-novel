帝曰：“内干举卿不错，汝有高才，何见谦邪？”白曰：“臣蒙宜诏，不敢违命，陛下赐书，一看便见下落。”帝即令侍臣将书与李白视之，白当殿开读书曰：朕思契丹，国居边夷，天寒地冻之乡，万物希生之地。近闻中华礼乐之邦，冬暖夏凉，春花秋月，奢华富贵，此是苦乐不同，朕情不满。自古天无二日，国无二主，为此遣使赍书，早达中华，若存国礼，罢战停征，欲持雄兵百万，勇将千员，随贺来游南国，赏玩中华。御林池权将饮马，上林苑暂借屯兵，坐内殿朕欲歇息，琼林库借赏三军。如若肯否，早与回文，倘若不从，速达见报，选日兴兵，来征唐国，取中原四百军州，改为番家一统，天下始平，此是朕之愿也。草草，不宣，上启南朝唐玄宗御前开拆。<br><br>李白读罢，语如流水，声若铜钟，并无一字差讹。帝听大惊，沉吟半晌。众臣面面相觑，尽称难得，果好奇才。白曰：“陛下勿忧，来日宣番使入朝，臣即当面回答其书，务使一般字样。书中包藏言语，实羞恶之，定要契丹拱手称臣，永不相犯。”帝闻奏大喜，随令安排御宴，管待李白。但见学士主筵，公侯宰相伴席，宫商韵奏，琴瑟声清。嫔妃斟酒，彩女传杯。<br><br>饮至日晡，白就筵上对圣吟诗作赋，诗云：<br><br>　　金銮殿上圣心浓，御宴喧哗待宰公。<br>　　彩影祥光明帝阙，君臣同乐最惟容。<br><br>又一律云：<br><br>　　帝宠忠臣开御筵，金花御酒敬相传。<br>　　一咏咏觞开怀饮，醉舞丹墀似酒仙。<br><br>赋云：琉璃盏，琥珀浓，金瓶倾出真珠红。烹龙炮凤玉脂髓，罗帏绣幕围香风。吹龙笛，击凤鼓，皓齿歌，细腰舞，正是君王重温顾，金花遍插晃龙庭。黄封满酌真甘露，开怀今日酩酊醉，显出安邦定国志。<br><br>李白作赋吟诗已毕，不觉大醉。众臣皆散，帝令宦者扶白入后宫偏室安歇。比及天晓，宦者已在探视，白告曰：“夜来御赐酒浓，身软抬头不起，若得御手调羹，方解酒醒。”宦者慌来告帝，帝此时无奈，遂来径入御厨，亲为调羹，赐与李白食之。白大惊，慌至前殿谢恩。当日帝聚文武群臣，召番使入朝，随班见圣。<br><br>李白奏曰：“近来杨国忠、高力士二人，国之大臣，皆抱大才，监临试场，曾把小臣文卷批落不用，抢出场门。今日回书，合与小臣捧砚磨墨，穿靴脱靴，如有不从，臣宁死于阙下，誓不回书。”帝曰：“此事可从。”急召二人，以白所言告之。<br><br>高力士曰：“李白一介之土，未有甚大功，陛下便如此宠任，似乎于理有所未当。况自古至今，亦未有宰相与学士磨墨穿靴之理，岂不贻笑外国？望陛下察之。”帝曰：“汝等不肯服侍李白，何不回书也罢？”二人被责不过，只得忍气吞声从之，羞之甚矣。<br><br>是时，李白身穿蜀锦绣袍，腰系金厢玉带，坐在殿前绣墩上，高提龙笔，轻染纤毫，当天子、有官、番使之前，一笔挥成番书一道。书云：朕坐中华，遥闻北国俱是边夷草木之乡，江湖水泽之里，多生禽兽，少长人伦。危弱冻寒之地，粒谷不熟之邦，普受饥寒之处，总有强将谋兵，徒来受荷棒禄。朕知怯弱，常存慈念之心，你不思国贫命薄，却欲孽我中华，岂不羞哉？危王敢出胡言，急恼大唐圣主！番书到日，文武才观，如薪赴火，怒若平地兴雷；使卒来时，便欲挫为禽兽，奈缘说要回言，权行免罪。本朝天子，封疆广远，五谷丰盈，臣僚禄重。食餐珍味之馐，体挂锦袍之彩。文官八百，人人安邦定国之桢；武将三千，个个擎天跨海之勇。兵如万顷洪波，普守乾坤，坚如铁壁；将似一天星斗，皆护宇宙，固以铜城。天下教场中，兵卒浑如蝼蚁众多，势能克倒太山。战将千千，个个威如猛虎；勇兵万万，人人势似蛟龙。四海诸邦，拱手八方，万国皈依。朕思邦主壬弱，权息来征，焉敢无端到来相犯？微微狗子，焉敢与猛虎争强；小小蛇儿，怎敢共苍龙斗胜。早来拜伏归降，恕免血光之难，如言不顺，则便兴兵剿灭番家，片甲不留，斩革除根，萌芽不发，的不虚示。又赠一诗云：<br><br>　　万乘中华帝德高，君臣同乐实逍遥。<br>　　文擎宇宙诸州顺，武镇乾坤万国朝。<br>　　沟壑岂容龙取水，坑潭焉纳虎为巢。<br>　　边夷小国如残害，日影才高彻底消。<br>　　大唐国书并诗一律，右仰微邦知悉。<br><br>李白当殿回书题诗已毕，来使听闻，不敢仰视，惊得面如土色，缄口无言。暗思中华实好人物，如此奇才。遂接了书，拜辞而去。<br><br>帝喜，欲封李白宫职，白奏曰：“微臣山野粗人，深蒙恩赐，不愿为官，但得受逍遥闲乐足矣。”帝曰：“朕赖卿回书，赢了番人犬类之羞，卿极大之功，无以加矣。”遂赐异宝十床，黄金万两，略表君臣之分。白曰：“恩宠甚重，不敢故违，伏望陛下见怜，使臣职随照用，游览江湖，臣之愿也。”帝喜，从之。即赐金牌一面，御笔封官，名曰：“天下横行无忧学士，逍遥散祖、落托秀才。逢场饮酒，遇库支钱。府给一千贯，县给五百文。军民不敬，府县不遵，违者尽皆诛戮”。帝与金牌书名。又赐锦袍玉带，罗伞龙驹，从使二十余人，李白谢恩而出。是日，帝带领文武，随驾送白出城，作诗送别云：　　旌旗摇影映停骖，送别朝门酒半酣。<br>　　衣锦还乡卿莫久，休将春色散江南。<br><br>帝作诗毕，赐酒送白上马。白谢恩，亦吟诗一首，以别帝石：<br><br>　　承谢皇恩出帝都，金花御酒送程途。<br>　　君王义念天心顺，四海清宁绝寇徒。<br>　　得意承恩君宠我，几番金殿醉丹墀。<br>　　锦衣玉带还乡里，罗伞银鞍出转途。<br><br>李白吟毕，辞别而去。玄宗回驾，白自准备鞍马前进。府县支钱，逢场饮酒，行乐还乡。不一日，已到锦州，下马入堂，拜见贺知章，一家甚喜。毕竟后来如何？总批：帝与贵妃正赏宴间，偶接番书，竞无识者，惟李白读之，只字不差，染毫洒翰，答书一笔而成，真中国奇才也。契丹君臣见之，何敢仰视乎？吾乃知御手调羹、宰臣捧砚，不为过也。