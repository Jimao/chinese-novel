当日帝见仁贵杀败辽兵，大喜，遂重赏之。帝曰：“朕诸将皆老，思得新进骁勇者为之，无如卿者。朕不喜得辽东，喜得卿也。”原来盖苏文知救兵败亡，诸营已失，半夜弃城奔逃高丽去讫。唐兵遂得了白岩城诸寨。苏文来见高丽王藏，言救兵战亡，失了白岩城。王藏大怒，欲斩苏文，苏文曰：“臣再乞一军，前去搦战，必斩唐将；如不胜，愿斩头与主公阶下责令。”苏文上马，引二万军离高丽，复求拒敌。却说薛仁贵劝世绩进兵，绩言不可，仁贵曰：“某乞一军，前去哨路。”世绩即令仁贵引五千骑望安市上来，正迎苏文，两军摆开，苏文遣独孤奇出马，与仁贵交锋。战不两合，一戟刺于马下，苏文自轮刀出与仁贵斗三十合，又败而回。帝知仁贵已败苏文，即时催军，直抵安市下寨。苏文见势危，和众将放火，尽烧仓库、房屋、城郭，是夜三更，引众开南门而走，帝令众将追之。却说苏文正走之际，忽然一彪军截断去路，为首唐将李思摩，与苏文交锋，战不数合，秦怀玉军又到。苏文势孤，不能挡抵，夺路归高丽国来。<br><br>时辽兵皆被唐兵杀尽，只有一百余骑后随。又杀一阵，只剩得十数骑，来到高丽城下，叫开门时；唐兵至近，城上高丽王藏与众臣见苏文到，大骂曰：“篡国逆贼，皆汝夸强，强惹大唐人马御驾亲征，扫夺辽东社稷。今又损兵，不能退敌，要汝何用？”喝令军士乱箭射下，苏文回马持刀，待取路望扶桑国而走。行不到一舍之地，树林之中，一军闪出，为首大将薛仁贵，拦住去路。苏文人困马乏，不能挡抵，回头便走。忽然见一将从山坡下转出，乃吴黑达，曰：“苏文到此，何为不降？”苏文寻思后有唐兵到此，别无去路，只得下马请降，引来见帝。帝怒：“此贼毁骂朕躬，为臣不忠，后去必反，留之无益。”喝令五马殉之，分其尸首，催兵进攻其城。<br><br>王藏知苏文被诛，城上竖起降旗。次日大开城门，君臣面缚，左右同扶舆榇，出北门十里来降。唐大军已到，见王藏君臣伏道，国人香花灯烛，迎门而接，车驾入城，帝诏安民，设宴作贺。仍令王藏为高丽之主，奉唐正朔，年年入贡，岁岁来朝，不敢侵犯。帝令薛万彻等招谕敕勒诸部，其酋长皆喜，顿首请入朝归服。后人有诗曰：<br><br>　　太宗当日自亲征，率领貔貅百万兵。<br>　　仁贵功成皆仰德，懋功谁敢与齐名。<br>　　辽烟影里旌旗现，丽国城中鼓乐鸣。<br>　　自是遐方惊破胆，令人千古说英声。帝将高丽一应事务，尽委王藏。长孙无忌日：“今陛下亲提人马，跨海而来，收复高丽，既以归顺，何不设官置吏，一同王藏守之。”帝以问世绩，世绩曰：“留外则当留兵，留兵则无所食。今留兵伤折甚多，父兄死丧，留外人而不留兵，必成祸患，不可以留人也。且高丽累有废立之罪，自有嫌疑，留外人终不相信，今不留人，不留兵，不运粮，自然安矣。”帝曰：“卿言甚当。”辽人皆用金珠宝货耕牛战马拜送，帝以资军用，后岁进贡，终身不反。<br><br>高丽已定，帝诏令班师，王藏率大小官员，及辽兵拜送。<br><br>车驾离了高丽，归至营州，诏令战死士卒骸骨归葬于聊城，仍令所在官司具太牢，帝自作文以祭之。及祭，放声大哭，情动三军，知者莫不垂泪。<br><br>却说前军哨马，报称太子率文武百官前来迎接圣驾，今已至近。帝听闻，乃从飞骑三千人先驰入临渝关，路遇太子，父子二人相见，不胜喜悦。太子遂进一套新衣与帝换上。原来帝初离长安，发定州之时，亲用手指御褐袍谓太子曰：“待征东回日，见汝乃换此袍耳。”故帝在辽左，虽盛暑流汗，亦不肯换。至是，太子进上新衣，帝乃换之。当日诸军掳得高丽之民。<br><br>一万四千口，安集于幽州，将以赏军。帝愍其父子夫妇离散，乃命有司平其直，悉以钱布赎之为民，于是欢呼之声，三日不息，果然鞭敲金凳响，人唱凯歌声。驾入长安，文武远接一百里之外。帝归朝，设太平筵宴，赏劳三军，出征将士有功者，各个加封。<br><br>当日君臣正饮酒间，忽见正西方一颗星，其大如斗，流光射人。帝大惊曰：“哀哉痛哉！其为祸也大矣。”众官慌问其故，帝曰：“此太白星也。吾前者武德九年，太白经天，使吾兄弟相竞，今又昼见，朕知其为凶兆，不知有甚惊报。”急令太史令李淳风卜之，淳风曰：“臣掌司天，但有灾福，不敢不奏。此卜应在女主昌民间，乃不利之兆。更臣昔得异人传授秘记，其中所载已往未来，阴阳祸福，无不应验。有云大唐三世之后，女主武王，代有天下。”帝曰：“阴阳果实，汝深明天文之道，预知吉凶先后远近，盍与朕明言之。”淳风曰：“臣仰观天象，俯察历数，其人已在陛下宫中为宫人，不出三十年，当王天下，杀唐子孙殆尽。”帝曰：“疑似者皆杀之，如何？”淳风曰：“天之所命，人不能违也。王者不死，徒多杀无辜；且自今已往，若三十年，其人已老，庶几颇有慈心，为祸或浅。<br><br>今借使得而杀之，天或生壮者，肆其怨毒，陛下子孙无遗类矣。”帝曰：“朕有一计，不费半毫之力，使暴狠之人，不能为害。”淳风请问其计，帝曰：“临期便见。”<br><br>次日，设宴宫中，大会众臣。酒行数巡，帝曰：“近者征辽，皆赖汝众之力，虽行赏赐，窃知其中多有官品名字相同者，因被滥叨，未得尽善。今日斯宴，专为封赏而设，汝等众臣各言小名，使朕知之，另行赏赐。”时有左武卫将军李君羡不知是计，自言臣名“五娘”，而官称、封邑皆有“武”字。帝大笑曰：“何物女子，乃尔勇健邪？”遂以事诛之。盖帝疑秘记所言之故也。史官有诗云：<br><br>　　秘记传闻女主昌，太宗宵旰谨堤防。<br>　　不知晨牝生宫掖，空杀将军李五娘。<br><br>原来帝有宫人武媚娘，方年十四。贞观十一年，帝已纳为才人，不知应在此人身上，只疑秘记云女主武王，代有天下之语，见闻李五娘名字，恐为后患，特令杀之。<br><br>却说武媚娘名，并州文水人也。都督士蒦之女。其母梦妖狐据腹而生，颜色绝美，故小字称为媚娘。聪慧能守性，复忌克。幼年有胡僧见而异之曰：“此女他日当王天下。”父母秘爱之。年十二三，太宗选为宫人，悦其色美，数临幸焉。及笄，升为才人，宠幸无比，冠绝后宫。<br><br>总批：扶桑救兵败亡，苏文焉得不弃城而走，却又再乞一军以搦战，则不识进退存亡之道矣。高丽君臣伏道而来降，不已迟哉。<br><br>至班师而路遇太子进换新衣，其犹不忘曩日手拈褐袍之言乎。<br><br>征辽已定，虽有太白之经天，秘记之所载，窃谓其不必疑也。