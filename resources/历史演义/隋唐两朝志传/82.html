前队军中一将飞马出曰：“薛将军先挂，汝何夺之？我与汝比试，看汝赢得吾否？”骤马挺枪来战怀玉。二人战不数合，其将架隔遮拦不过，望本阵便走，众皆喝彩。乃副将段志贤也。<br><br>怀玉厉声大叫曰：“众军中再有能者，请出比试！”<br><br>言未绝，只见羽林军内涌出一将，约二十余岁，身长一丈，黑脸胡须，眉粗发卷，十分丑陋。阵前高喊：“怀玉武艺何足为奇！我来与汝比试。”众视之，乃尉迟敬德之子尉迟宝林也。<br><br>怀玉曰：“汝来争印，不惧吾双锏乎？”宝林大怒曰：“汝有锏，吾岂无鞭！”遂挺鞭直取怀玉，怀玉挺锏来迎。两将战上一百合，不分胜负。宝林暗想赢不得怀玉，拖鞭便走，怀玉飞马追之。不上一箭之地，宝林看见怀玉赶来，取弓搭箭，望怀玉便射。后面怀玉眼看得较觐，听弦响处，箭已接在手中。宝林见箭不中，回马又战。<br><br>帝恐二人有失，急使人前去解救。帝教唤来，宝林睁眉怒目，怀玉切齿咬牙，皆有相持之意。帝笑曰：“朕特试汝等勇耳，何敢如此相并力于朕前乎？”遂各赐黄金百两。二人拜谢。<br><br>后人有诗云：<br><br>　　志气昂昂孰敢当，鞭来简去显豪强。<br>　　太宗跨海征东日，二将名为号栋梁。<br><br>帝曰：“怀玉武艺超群，然汝父病危笃，可回家奉侍，待父病愈，前来相助。”怀玉唯唯而退。帝归至朝内，是夜自觉睡卧不安，起来内室秉烛看书，觉神思昏迷，伏几而卧。忽被一将追迫甚急，走入山侧，遇一少年，白袍银甲，素马横枪，冲阵而来。帝问：“汝何人，特来救朕？”其人答曰：“某白袍将也。闻陛下征东，特言保驾。”言罢不见，忽然惊觉，就几上作一梦。时夜当三更，帝大疑，即出前殿，请国师袁天纲圆梦。天纲入见，帝细言梦警，天纲拜驾曰：“陛下此梦佳矣。实乃进贤辅国之兆。”帝曰：“安知其为吉兆？有何应验？”天纲曰：“昔商高宗梦上帝授以良弼，高宗使人图形，旁求于天下，得传说于版筑之间，命以为相。傅说进谏，论列天下之事，遂得致其太平。今陛下亦同此梦，主得一良将为用，宣出榜各道张挂，招募豪杰，必有应募之人，随来保驾。”帝闻言大喜，遂发诏颁行天下，招贤士征高丽。诏云：朕闻人伦之大，父子为先；尊卑之序，君臣为重。近者高丽盖苏文弑君立侄，谋为不轨，侵夺贡物，毁骂朕躬，理宜问罪，以彰大国。兹尔御驾亲征，保驾未得其人。惟尔多士，怀材抱德，熟谙韬略，隐于林下，咸来应之，量才擢用，随朕征东。将见全师丑虏，食邑封侯。诏书到日，速即奉行。<br><br>帝下诏文，颁行天下，招募军士。行至绛州龙门县，时有一人姓薛，名仁贵，少贫贱，以田为业，而膂力过人。欲改葬亲，其妻柳氏一日谓仁贵曰：“夫有高世之才，要须遇时乃发。<br><br>今天子自征辽东，募求猛将，此难得之时，君盍图功名以自显，富贵还乡，葬亲未为晚也。”仁贵曰：“汝言是也，吾亦有此意。只虑汝在家下，一贫如水，何以自给？”妻曰：“但愿夫君前程有分，妾自纺绩织纴以为家业，足以度日矣。”仁贵曰：“诚如是，吾无忧矣。”遂别了柳氏。<br><br>行了一日，已至绛州城内，投店安歇。店主林公曰：“壮士至此，欲投军乎？”仁贵曰：“然。”林公曰：“汝来迟了，见闻军数已满，军册已成，总管传令不得进教场矣。”仁贵闻言，懊悔不及，喟然叹曰：“某何为命薄如此，不遇时邪！”<br><br>遂长叹一声，口吟二绝以自遣云：<br><br>　　剑拂秋霜气若虹，苍天岂肯困英雄。<br>　　暂时落寞宽心过，必定封侯拜九重。又一绝云：<br><br>　　胆气堂堂七尺躯，壮心肯作腐儒迂。<br>　　男儿自有冲天志，不负龙韬一卷书。<br><br>仁贵吟罢，无聊无赖，倚门而立，长吁短叹之声，不绝于口。林公知是杰士，留居数日，命仁贵打柴过活。<br><br>一日，于路遇一老妪，手持饭篮，啼哭而来。仁贵怪而问之，妪答曰：“此去五里，地名高原，有一毒蛇，其大如斗，连年为害。吾只一子，去岁在被打柴，被其所伤。今乃忌日，将此以祭之耳。”仁贵骇然曰：“诚可伤也！蛇尚在否？”妪曰：“累出为害，亦只远远祭之；若近之，则彼复来，不敢当矣。”仁贵曰：“大是异事，汝可引吾看其蛇，吾为除之。”<br><br>妪曰：“不可轻往，恐伤性命。”仁贵曰：“大丈夫佩剑于身，吾何惧彼哉！”遂叫妪指引前去，欲斩此蛇。未知仁贵斩得此蛇否？<br><br>总批：怀玉、宝林二人武艺相持，鞭来锏去，以显豪强，此所谓有是父，则有是子也。太宗跨海征东，二将真先锋矣。及白袍授梦，而又下诏招取贤士，以备保驾，岂无有高世之才，起而应其募者乎