元之曰：“既已定计，虽死不辞。”此时太子居在北门，柬之引众谒见，密阵其策，太子即许之。<br><br>次日，玄晖、彦范乃与左威将军薛思行等全副披挂，帅羽林军五百余人直至玄武门，先遣李多祚、李湛及内直郎王同皎诣东宫迎接太子。同皎直至北门，扶抱太子上马，从至玄武门，斩关而入。多祚入内，收捉易之，易之引昌宗从后出来，与多祚相杀。多祚提剑直取易之，易之慌走，多祚赶至庑下，转过羽林将军李湛，一刀把易之砍翻，剁头而出。昌宗正欲来迎，被多祚抡起一刀，亦斩昌宗于庑下。众兵进至太后所寝长生殿，喊声鼎沸。太后惊起，问曰：“谁人反乱，如此扰攘？”多祚等对曰：“易之、昌宗谋反，臣与杨元琰、王同皎等奉太子令尽已诛之，恐有漏泄，故不敢以闻。称兵宫禁，罪当万死。”<br><br>此时太后见了太子，不觉潸然泪下如雨。太后曰：“乃是汝邪？<br><br>小子既诛，可还东宫。”太子对曰：“谨从陛下之命。”桓彦范进曰：“太子安得更归？昔天皇以爱子托于陛下，今年齿已老，久居东宫，天意人心，久思李氏，群臣不忘太宗天皇之德，故奉太子诛乱臣，愿陛下传位太子，以顺天人之望。”太后曰：“朕正欲如此，但恐其昏弱，难以视政。”崔玄暐曰：“陛下早传位太子，以承唐统，则人心自安，众乱自息。”太后曰：“卿乃朕自擢用之人，亦在此相助邪？”玄暐曰：“臣非相助，隋唐野史今日此举，实所以报陛下之大德。”于是即下诏收张昌期等，皆斩之，与易之、昌宗枭首天津桥南，收其余党韦承庆、房融、崔神庆，皆下狱死。太后制命太子监国，以袁恕己为凤阁侍郎同平章事，遣使宣谕诸州。<br><br>次日，太后传位中宗，文武百官皆来朝贺，拜舞阙下，咸称万岁。遂迁太后于上阳宫，尊号为则天大圣皇帝，复改周为唐，大赦天下。于是唐朝人物灿然复新，未几旬日；太后亦崩于内殿，年八十一岁，冲龙元年夏六月也。僭位前后二十一年。<br><br>宋孙甫评曰：武后乘唐中衰，攘窃神器，任用酷吏，屠害宗支，毒流缙绅，其祸惨矣。<br><br>史官咏武氏云：天运循环有定然，怎叫女主立多年。<br><br>只因废帝专权后，致使传言武则天。<br><br>丽泉咏武氏云：<br><br>　　唐朝武氏胜佳儿，今古推来女主稀。<br>　　自宠二张居禁内，千年遗臭播华夷。<br><br>却说安乐公主，帝之女也，嫁事武三思之子崇训。时有上官仪之女名婉儿者，出入掖庭，辨慧能文，明羽吏事，为武后所深爱。自圣历以后，百官表奏，多令婉儿参决，皆得明理。<br><br>至是帝复位，又使专掌制命，益委任之，拜为婕妤。三思每与之私通，故婉儿得宠于武氏；婉儿又尝荐三思于韦后，帝遂与三思图议政事，无大小咸取决焉。忽一日，帝使韦后与三思双陆，而自居旁为之点筹。三思习成娇态，每狎逾礼，遂得与韦后通，由是武氏之势复振。却说韦后以太子名重俊者非己所生，每深恶之。时上官婕妤因与三思有私淫之故，每下制敕，必推尊武氏。驸马武崇训又叫安乐公主奏帝，请废太子，太子由是意怀愤郁，乃与将军李多祚等，矫制发羽林兵同杀武氏，袒臂一呼，相从三百余人，杀武三思、武崇训于其第；再引兵自肃章门斩关而入，直扣阁上来杀上官婕妤。<br><br>帝听知大惊，慌与韦后并安乐公主、上官婕妤皆登玄武门楼以避。众兵汹涌而来，帝正在据着阁槛，厉声谓千骑曰：“汝等皆是朕宿卫之土，何为从多祚反邪？若能诛斩反者，勿患不富贵。”于是千骑奔前，遂斩多祚，枭其首级，余众溃散，太子亦为左右所杀。帝诏令将太子首级献于太庙，及祭三思、崇训之柩，然后枭之朝堂，官属皆不敢近。忽人报曰：“有一人解衣裹着太子之首而哭。”帝大怒曰：“士庶皆不敢近，何人敢如此也？速唤武士为朕擒来！”须臾，武士簇至。众视之，乃永和县丞宁嘉勖也。帝勃然叱之曰：“太子不孝，谋为叛逆，汝为唐臣，世受重恩，不思协力同心辅政，何为太子而伤悼乎？”嘉勖曰：“太子亦陛下子也！但今日所为，自寻其死，臣安得不哭乎？”帝遂贬嘉勖为陈州刺史。士大夫闻太子死，嘉勖被贬，尽皆流涕。静轩有诗云：　　诸武专权肆不仁，东宫谋反竟忘身。<br>　　若非多祚施谋计，谁帅兵来斩佞臣。<br><br>是时，安乐公主见驸马崇训被诛，欲为夫报仇，无计可施，乃与兵部尚书宗楚客共谋，使侍御史冉祖雍等诬奏豫王旦及帝妹太平公主，称言二人与重俊通谋。帝闻奏大怒曰：“贼子之辈，亦敢如是！”遂使御史中丞萧至忠鞫其反状。至忠泣曰：“至难得者，兄弟也。陛下不能容一弟一妹，而使人罗织害之乎？想王昔为皇嗣，固请以天下让与陛下，累日不食，陛下奈何疑之？”帝怒稍解，遂止其事。<br><br>当日韦皇后淫乱无度，丑声著闻，帝虽亦自知，恐人议论，故隐而不言，惟朝夕每怀抑郁，怏怏而已。忽报监军燕钦融上表，奏言皇后淫乱，干预国政，混乱人伦，有失君人之望。尚书宗楚客图危社稷，有欺君之罪，皆当黜之。帝听奏，当面诘之，钦融对曰：“陛下内乱，众所咸知，不能明正典刑，思欲治国，其可得乎？愿借尚方剑，先斩臣首，次斩二人，以谢天下，则陛下得为圣主，臣得为忠臣矣。”钦融对答如流，抗言不屈。帝大怒，即将钦融斩之，由是韦后惊惧。又值安乐公主欲为驸马报仇，无由可达，思惟皇后临朝，以己为皇太女，得伸其志，于是二人合谋进毒饼餤，令宫女献上。帝食之，遂崩于神龙殿。可怜中宗中毒，死于妻女之手，年五十五岁。先为母武后废为卢陵王，居房州十四年，赖张柬之等进还复位，才五年而已。史官有诗云：　　韦后立谋太不仁，肯交毒死丈夫身。<br>　　中宗早听钦融语，何用朝堂斩鉴臣。<br><br>韦后秘不发丧，内外无有知帝已崩。太平公主与上官昭仪商议，谋草遗制，立温王重茂为太子，韦后亲自临朝听政，睿宗只得参谋政事。宗楚客与众大臣谋曰：“不可。睿宗于韦后嫂叔之分，不相通问，若听朝之际，何以为礼？”百官请问其计，宗楚遂率诸宰相上表，请罢睿宗政事，方可发丧。于是，皇后摄政，太子即位，时年十六，称为殇帝，改元景龙元年。<br><br>至秋七月朔，文武官寮引尚书宗楚客、叶静能入内殿来见皇后。<br><br>楚客奏曰：“伏睹国太自临朝以来，德布四方，仁可越古超今，虽古圣后无以过此。群臣会议，宜遵武氏故事，以韦子弟领南北二军，革去唐命，改立国号，则国太祖宗幸甚。臣等议定，今乃奏知。”韦后大喜曰：“卿言甚当，可与群臣从长商议。”<br><br>却说睿宗之子封临淄王、名隆基者，罢为潞州别驾。时归京师，见韦后摄政，殇帝即位，忿然大怒，暗思：“天下者，吾父之天下也。今被韦后侵夺，效武后行事，吾实耻之，作何计较，取还吾父，方显大志。”乃阴养才学之士，密谋匡复社稷。遂自微服，与折冲刘幽求等入苑中藏之。至夜二更左侧，忽见一天星宿，散落如雪，幽求大惊曰：“天意若此，时不可失。”于是，二人领众提剑，自福顺直入羽林营，暂诸韦之典兵者，持首以徇谕众臣曰：“韦后鸩杀先帝，谋危社稷。今夕汝等当共诛之，以安天下。敢有怀两端助逆党者，罪及三族”<br><br>厉声一呼，羽林军士皆欣然听命。毕竟还是如何？<br><br>总批：临淄举事，不白相王，其志本欲自取，特不敢言耳。大事已定，幽求宜请于相王，以神器归临淄，则太平之乱无自生矣。<br><br>它日闻变登楼，然后畀付，父子之间，交□□□。幽求勇能堪乱，而智不烛微，惜哉！<br>