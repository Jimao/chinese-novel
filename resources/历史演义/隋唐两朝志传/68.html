却说王世充在城中，粮食已尽，军士疲病。世充谋于诸将曰：“今内无粮草，外无救兵，危在旦夕，似此若何？”正说间，一人报唐兵在城下囚朱粲来招安，世充大惊，与诸将登城视之果是，诸将曰：“吾所侍者夏、楚，今二人已为所擒，虽是得出，终必无成，不如请降。”崔弘丹曰：“若肯出降，不如弃洛阳奔走突厥，借兵来恢复未迟。”郑主准奏，便欲北奔。<br><br>近臣谏曰：“不可。突厥久反之地，平时无惠所及，今若投之，必遭其祸。”郭什柱亦曰：“自古以来无倚他国为天子者，今事已急，不若早降为上。”<br><br>言未了，御屏之后转出一人，乃郑主长子王玄恕，当出殿前，大喝郭什柱曰：“偷生逆贼，岂敢妄议社稷大事！自古岂有降天子哉！可斩什柱，臣请出战。”郑主曰：“今粮尽兵疲，何以拒敌？大臣议皆可降，以救一郡生灵。”玄恕哭曰：“为臣尽忠，为子尽孝，虽理穷力极，吾宁就死，义不受辱。”丽泉诗叹云：<br><br>　　天命归唐枉用谋，世充兵败欲降仇。<br>　　当时须听亲儿语，自此山河一旦休。<br><br>郑主叫推出宫门，便令桓法嗣作降书，遣黄门侍郎款并玺绶，诣秦王军前投纳。<br><br>次日，世充太子群臣二千余人亲诣军门。秦王受之，随令尉迟恭领兵入城，发府库金银大赏将士。秦王入宫城，观隋宫殿叹曰：“逞侈心，穷人欲，无亡得乎！”即命军士撤去端门楼，火焚干阳殿，拆毁到天门及阙，废诸道（土隽）。点视郑将，逐一报名，令众士卒俱随王世充押赴长安，请旨发落。<br><br>秦王交押过单雄信来，秦王曰：“汝平昔自谓骁勇无敌，今竟何如？”雄信曰：“大王天命所归，故致臣等来降，若临阵对敌，未必被擒也。”秦王笑曰：“今日之事当何如？”雄信曰：“大王肯容雄信将步骑兵，天下不足虑也。”秦王点头，雄信目视徐世绩曰：“阿弟何无一言？”世绩答曰：“愚弟本意救兄，汝不记割袍断义时耶？”雄信默然。秦王怒令武士押出单雄信、薛德音、崔弘丹、杨汪、孟孝义、杨公卿、郭士衡、郭什柱、张童仁、朱粲、王德仁等此数人谄诈奸雄之辈，皆斩于洛水之上。<br><br>忽有一队庶民踊跃喧闹，喊杀连天，声闻数里。秦王问左右曰：“此何意也？”有人报曰：“今远近百姓在洛水上争掷瓦砾，共击朱粲之尸，须臾之顷，有似高大之冢。”秦王惊曰：“何有若此之异？”近诗曰：“朱粲酷嗜杀人，小则数百，大则屠夷，民遭其苦，故如此报，以消恨矣。”秦王曰：“古人有言：‘出乎尔者，反乎尔者也’。今日朱粲正此谓也。为人上者，安可不以仁政施百姓乎！”秦王唤李靖权领洛阳，仍令郭孝恪副之。二人谢毕，自守洛阳，秦王奏凯还朝，军分队伍，进入长安。秦王身披金甲，头戴金盔，威风凛凛，意气扬扬。后有齐王元吉、李绩等名将二十五员，皆随其后，果然衣袍灿烂，盔甲鲜明，长安百姓，踊跃相观，人人喝彩，个个争强。铁骑万匹，甲士三万，前后部鼓吹引导。秦王入见高祖，高祖大喜，随赐黄金万两，蜀锦万匹，宝物无数。秦王献俘太庙，高祖叫押王世充至阙下，数其十罪，世充曰：“陛下计臣罪不容诛，但秦王许臣以不死，陛下所患不过于夏、郑，今世充已伏，建德已死，天下不足虑也。”高祖回顾裴寂曰：“王世充欲何如？”寂答曰：“此人反复无定，最无信者。”高祖乃赦为庶人，与其族二百余人徙于蜀地。将行之际，为羽林将军独孤修德所杀。<br><br>初，修德之父名机者，尝仕於越王侗，世充既篡位，机谋归唐，为世充所屠。高祖免修德官。其兄世伟、子玄应等在道谋反伏诛。世充亡年四十二岁，篡位才三年。是日郑亡，时武德四年夏六月也。后人有诗云：<br><br>　　世充据洛甲兵强，夏楚解围势两亡。<br>　　自是三家如瓦解，果然天命必归唐。<br><br>却说秦王自灭郑后，归于西府，招贤纳士，海内稍得休息。唐主见秦王功高，特置天策上将，位在王公之上，以秦王为之开府，置属开馆于宫西，以延文学之士。时杜如晦、房玄龄、虞世南、褚亮、姚思廉、李玄道、蔡允恭、薛元敬、颜相时、苏勖、于志宁、苏世长、薛收、李守素、陆德明、孔颖达、盖文达、许敬宗并以本官兼领文馆学士，分为三番，更日直宿，供给珍膳，恩礼优厚。秦王每朝谒，公事之暇，辄至馆中，引诸学士讨论文籍，或至夜分乃寝。乃使库直阁立本图像，褚亮为赞，号称“十八学士”。士大夫得预其选者，时人谓之“登瀛洲”。后人有诗云：十八学士登瀛洲，如晦玄龄名最优。世南褚亮思廉匹，玄道允恭元敬俦。颜相时兮次苏勖，于志宁兮世长续。薛收守素扬清名，德明颖达踵芳躅。盖文达兮许敬宗，群贤尽佐秦王功。<br><br>咏史诗云：　　天策弘开延膴士，太平重见振儒风。<br>　　缁帷预讲文章显，宾馆供羞礼遇隆。<br>　　标榜足夸瀛海会，谋谟多助禁门功。<br>　　牝鸡声里坡图处，借问何人许敬宗。<br><br>时秦府僚多补外官，杜如晦欲出。秦王患之。房玄龄谓秦王曰：“余人不足惜，至于杜如晦，王左之才也。大□欲经营四方，非如晦不可。”秦王即奏闻唐主留之，使为府属。常从秦王征伐，参谋帷幄，军中多事，如晦剖决如流。武德四年十月，长安城中奏军情，边官表称江陵萧铣自号梁王，改元凤鸣，置官立士，反背朝廷，兴兵侵犯境界。当时唐主命谁出师？<br><br>总批：秦王开馆于西，以延文学之士，岂真有意于横经论道、修齿胄之礼乎？盖当是时，建成、元古之隙已成，而角立之势起，故收召英贤，自为羽翼，以待他日之变耳。自十八人之见用而所谋者，无非倾嫡代宗之计，卒未有以父子兄弟之义一为太宗忠言者。人徒谓有唐蒙不洗之诟，而不知瀛洲之选实为之祟也。