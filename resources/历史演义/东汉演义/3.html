

<p> 
　　却说帝素强无疾病，时楚王梁王来朝，明旦当辞去，又欲拜孔光为丞相，已刻侯印书赞。昏夜平善入宫，次日晨早，忽闻宫中大乱。皇太后急自进宫，只见帝挺卧帐中，已不能言，yin精涌出不止，顷刻气绝。太后立诏大司马王莽，究问发病状。赵昭仪已自杀矣。<br><br>
　　帝无嗣，早已立定定陶共王之子为太子，于是即位，即哀帝，以孔光为丞相，罢大司马王莽就第。帝欲收揽威柄，而很愎不明，初以师丹为大司吗，又策免大司空何武，遣就国，而以丹为大司空，以傅喜为大司马。后以共皇立庙京师事，下议，独师丹以为不可，不合上意，以细事下廷尉，劾丹大不敬，免为庶人，复赐爵关内侯。又以朱博为丞相。孔光忤傅太后指，免为庶人。师丹亦免为庶人。大臣黜陟无定，又下尚书仆射郑崇狱，免司隶孙宝为庶人。<br><br>
　　时侍中董贤，性和柔便佞少上三岁，美丽无双，得幸于上，贵震朝廷，常与上卧起。妻得通引籍殿中，女弟为昭仪，父恭为少府。诏将作大匠，为贤起大第于北阙下，穷极技巧。又为贤起冢茔于义陵旁，周垣数里。于是郑崇极谏，上责崇曰：“君自门庭如市，何以欲禁切主上？”崇对曰：“臣门如市，臣心如水。”上怒，下崇狱。司隶孙宝上书曰：“崇狱覆治，榜掠将死，卒无一辞，道路称冤。疑昌与崇内有纤芥，浸润相陷，请治昌以解众心。”盖尚书令赵昌谀旨，奏崇与宗族通来往，疑有奸三。于是诏曰：“司隶主附下罔上，国之贼也，免为庶人。”而崇死狱中。<br><br>
　　封董贤为高安侯，孙宠为方阳侯，息夫躬为宜陵侯。谏大夫鲍宣复上书谏曰：<br><br>
　　窃见孝成皇帝时，外亲特权，独乱天下，奢泰无度，穷困百姓，是以日食且十，彗星四起，危亡之徵，陛下所亲见也。今奈何反覆剧于前乎？朝臣无有大儒骨鲠之士，论议通古今，忧国如饥渴者。敦外亲小童，幸臣董贤等在省户下。陛下欲与此共承天地，安海内，甚难！官爵非陛下之官爵，乃天下之官爵也。陛下官非其人，而望天悦民服，岂不难哉！孙宠、息夫躬奸人之雄，惑世尤剧，宜以时罢退。及外亲幼童，未通经术者，皆宜令体，就外傅。急徵傅喜，使领外亲；何武、师丹、孔光、彭宣，龚胜可大委任。陛下尚容无功德者甚众，曾不能忍武等邪？治天下者、当用天下之心为心，不得自专快意而已也。<br><br>
　　上览奏不喜，以宣名儒，优容之。<br><br>
　　明年，复益封董贤二千户。时王嘉为丞相，乃封还诏书，谏曰：“爵禄、土地，天之有也。王者代天爵人，不宜滥授。董贤佞幸之臣，陛下倾爵位以贵之，单货财以富之，损至尊以宠之，流闻四方，皆同怨疾。”云云。上大怒，召嘉诣尚书，以他事责问。孔光等遂奏嘉迷国罔上，不道，诏召丞相诣廷尉诏狱。嘉喟然仰天叹曰：“幸得充备宰相，不有进贤退不肖，以是负国，死有余责。”遂不食，呕血而死。<br><br>
　　以孔光为丞相。上故令贤私过孔光家。光闻贤来，知上欲尊宠董贤，乃警戒衣冠出门以待，望见贤车，乃垂手却入，贤至中门，光入阁，既下车，乃趋出拜谒。迎送恭谨，不敢用宾主钧敌之礼。上喜，立拜光两兄子为谏大夫常侍。<br><br>
　　贤由是权与人主侔矣。上方珍宝，尽归董氏。尝共上昼寝，左右白事，上欲起，而贤偏籍上袖，恐惊贤寐，乃断袖而起，其宠爱如此。后置酒麒麟殿，上从容视贤，笑曰：“吾欲法尧禅舜，何如？”中常侍丁闳进曰：“陛下承宗庙，当传子孙于无穷，统业至重，天子无戏言。”上默然。左右遣闳出，闳遂上书曰：“昔文帝幸邓通，不过中大夫，武帝幸韩嫣，赏赐而已，皆不在大位。今贤无功封侯，列备鼎足，喧哗道路，不当天心。”上下从，亦不罪之。元寿二年五月，以董贤为大司马，孔光为大司徒，彭宣为大司空。六月，帝崩，时年二十五岁。在位六年。<br><br>
　　太皇太后闻帝崩，立即驾往未央宫，收取玺绶。召大司马贤，问以丧事调度，贤忧惧不能对。太后曰：“新都侯莽，前奉送先帝大行，晓习故事，吾令莽佐君。”贤顿首曰：“宰甚。”太后遣使者驰召莽。莽至，以太后指，使尚书劾董贤，不亲医药，禁止不得入宫殿。贤免冠徒跳诣阙，莽又以太后有诏，即阙下册收贤印绶，罢归第。贤归、与妻即日皆自杀。家人惶恐，夜葬之。莽疑其诈死，发其棺至狱诊视，因埋于狱中。籍没其家财，得四十二万万。父恭与家属徙合浦。后人有诗叹曰：<br><br>
　　云阳舍人貌自工，年才二十为三公。<br><br>
　　法尧禅舜尚不惜，何况断褒枕席中。<br><br>
　　孝武当年称好色，思患预防杀钩弋。<br><br>
　　嬖一幸竖忘祖宗，欲绵汉祚何由得，<br><br>
　　后人空骂新都贼。<br><br>
　　太皇太后乃诏公卿举可为大司马者。太皇太后即天帝后王政君，莽之姑也。于是孔光以下皆举王莽，忽有两位大臣出班大声曰：“不可不可！”二公是谁？下文分解。
 </p>
