词曰：<br><br>滚滚长江东逝水，浪花淘尽英雄是非成败转头空。青山依旧在，几度夕阳。红白发渔樵江渚上，惯看秋月春风。一壶浊洒喜相逢，古今多少事，都付笑谈中。<br><br>诗曰：<br><br>　　记得东周并入秦，回头楚汉闹乾坤，<br>　　时来骤雨推潢冫尞，势败狂风卷片云。<br>　　富贵一场鸳枕梦，是非千载马啼尘。<br>　　残山剩水年年在，不见图王争霸人。<br><br>却说秦吕政立为秦王，时年十三岁，吕不韦当国。不韦因与太后有旧，时入宫，与太后私通。即而王渐壮，不韦恐事觉及祸，乃以嫪毐诈为宦者而进之，生二子，封毐为长信侯，政事皆决于毐。后有人告毐实非宦者，王下吏治毐。毐矫御玺，发兵作乱。王使昌平君、昌文君攻毐，获之，夷三族，迁太后于雍，杀其二子。不韦徙蜀，自杀。后以茅焦谏，迎太后，谏复为母子如初。诸侯患秦攻伐无已时，于是楚、赵、魏、韩、燕合纵以伐秦，以楚王为纵长，春申君用事，至函谷关．秦师出，五国之兵皆败走。秦王政十七年，秦使内史胜灭韩，虏王安，初置颍川郡。十八年，秦王翦伐赵，赵使李牧御之。秦与赵嬖臣郭开金，使言牧欲反，赵王使赵葱、颜聚代之。牧不受命，遂杀之。秦灭赵。虞王迁，初置邯郸郡。赵公子嘉自立为代王，与燕合兵，军上谷。<br><br>初，燕太子丹尝质于赵，与秦王善。及秦王即位，丹质于秦，秦王不礼焉。丹怒，亡归，欲报秦王。秦将军樊于期得罪，亡之燕，丹受而舍之。闻卫人荆轲贤，卑词厚礼请见，使劫秦王，反诸侯侵地；不可，则刺杀之。轲曰：“行而无信，秦未可亲。愿得樊将军首及燕督亢地图，以献秦王，秦王必悦见臣，臣乃有以报。”丹曰：“樊将军穷困来归，丹不忍也。”轲乃私见樊于期而说之。于期泣涕自刎，乃函盛其首。又尝预求天下之利匕首，使工以药焠之，以试人，血濡缨，无不立死者。乃遣入秦。太子及宾客送至易水上，慷慨悲歌，白虹贯日。轲至咸阳，秦王设九宾而见之，轲奉图以进，图穷而匕首见，把王袖而扌甚之，未至身。王惊起，袖绝，轲逐秦王，王环柱而走。<br><br>秦法：群臣侍殿上，不得操尺寸兵，左右以手共搏之。侍医夏无旦以药囊投轲，左右曰：“王负剑！王负剑！”王遂拔剑击轲，断其左股。轲引匕首摘王不中。自知事不就，叹曰：“事所以不成者，欲生劫之，必得约契以报太子也。”遂体解以殉。王怒，益发兵就王翦于中山，与燕代战易水西，大破其军。遂围蓟，拔之。燕王走辽东，斩丹以献于秦。<br><br>二十二年，秦王贲伐魏，引河灌大梁城。魏王假降，杀之，遂灭魏。二十四年，秦王问李信曰：“吾欲取荆，度用几何人？”<br><br>信曰：“不过二十万。”问王翦。翦曰：“非六十万人不可。”王曰：“将军老矣，何怯也。”乃使信及蒙恬将二十万人伐楚。翦谢病归频阳。信败楚军，引兵西与蒙恬会。楚人随之，三日不顿舍，秦军大败，信奔还。王怒，自至频阳谢翦，强起之。翦曰：“大王必不得已用臣，非六十万人不可。”王许之。于是将兵伐楚。王自送之霸上。翦请美田宅甚众，王曰：“将军行矣，何忧贫。”既行，又数使使者归请之。或曰：“将军之乞贷，亦已甚矣。”翦曰：“玉怛中而不信人。今空国委我，不有以自坚，令王坐而疑我矣。”翦至平舆，坚壁不出，日休士洗沐，而善饮食抚循之，亲与士卒同食。久之，问：“军中戏乎？”对曰：“方投石超距。”剪曰：“可矣！”因击楚，大破之，杀其将项燕，遂灭楚，虏其王负刍。悉定荆江南地，降百越之君，置会稽楚郡。二十五年，秦遣王贲灭燕，虏燕王喜；还灭代，虏代王嘉。二十六年，灭齐。初，齐王建年少，政事皆决于君王后。<br><br>君王后事秦谨，与诸侯信。齐亦处东海边上，秦日夜攻五国，五国各自救，以故建立四十余年不受兵。及君王后薨，后胜相齐，与宾客多受秦王间金，劝王朝秦，不修战备，不助五国攻秦，秦以故得灭五国。至是王贲攻齐，民莫敢斗。建遂降。秦迁之共处之松柏之间，饿而死。齐人歌曰：“松耶柏耶，住建共者客耶！”疾建用客之不详也。<br><br>秦王初并天下，自以为德兼三皇，功高五帝，乃更号曰皇帝。命为制，令为诏，自称曰朕，追尊庄襄王为太上皇。除谥法，曰：“死而以生平所行之事为谥，则是子议父，臣议君也，甚无谓。自朕为始皇帝，二世、三世，以至万世，传之无穷。”<br><br>定为水德王，以十月为岁首，衣服旌旗皆尚黑。变封建为郡县，分天下为三十六郡，置守、尉、监。收天下兵器聚之咸阳，销以为钟狂鐻；为金人十二，高二丈，重各千石，每石重一百二十斤，置宫廷中。徙夭下豪杰十二万户于咸阳，更名民曰“黔首”。始皇东行郡县，上邹峄山，立石颂功；上泰山，筑土祭祀，立石。既下，风雨暴至，休松树下，封五松为五大夫。禅于梁父，遂东游海上，南登琅琊，作台刻石。浮江至湘山祠，逢大风，几不能渡，问：“湘君何神”？对曰：“尧女舜妻。”始皇大怒，使伐湘山树，赭其山，遂游阳武。韩人张良，五世相韩，及韩亡，良散千金之产，欲为韩报仇。始皇东游至阳武博浪沙中，张良令力士操流星椎，狙击始皇，误中副车。始皇惊，令天下大索十日，不得。遂登之罘山，巡北边。卢生入海还，因奏录图书曰：“亡秦者胡也。”始皇乃遣蒙恬发兵三十万，北伐匈奴，收河套地为四十四县。筑长城，西起临洮，东至辽东，延袤一万余里，威震匈奴。李斯以儒生多是古而非今，奏请史官，非秦纪者，悉焚之。天下有藏诗书百家语者，皆诣守尉杂烧之。有偶语诗书者，弃市；以古非今者，族。所不去者，医药、卜筮、种树之书。若欲有学法令，以吏为师，诏从之。<br><br>侯生、卢生相与讥议始皇，因亡去。始皇大怒。曰：“卢生等，吾尊赐之甚厚，今乃谤我。诸生在咸阳者，我使人廉问，或为妖言以乱黔首，使御史悉按问。”诸生传相告引，乃自除犯禁者四百六十余人，皆坑之咸阳。长子扶苏谏曰：“诸生皆诵法孔子，今上以重法绳之，臣恐天下不安。”始皇怒，使扶苏北监蒙恬军于上郡。以先王宫廷小，乃营朝宫渭南上林苑中。先作前殿阿房。东西五百步，南北五十丈，上可以坐万人，下可以建五丈旗，周驰为阁道。自殿下直抵南山，表南山之巅以为阙，为复道渡渭，属之咸阳。役隐宫徒刑者七十余万人，乃分作阿房宫。关中计宫三百，关外四百余。咸阳旁三百里内，宫观复道相连，帷帐钟鼓美人充之，各按署，不移徙。所行幸，有言其处者死。群臣决事者，悉于咸阳宫。时有石陨于东郡，或刻之曰：“始皇死而地分。”使御史按问，莫报，乃尽诛石旁居人，燔其石。三十六年冬十月，始皇东巡，至云梦，祀虞舜，上会稽，祭大禹，立石颂德。秋七月，至沙邱崩。丞相李斯，宦者赵高，矫遗诏，立少子胡亥为太子，杀故太子扶苏及将军蒙恬，还至咸阳，胡亥袭位。九月，葬骊山，以后宫无子者殉。赵高奏曰：“沙邱之谋，诸公子大臣多不服，请严刑治之。”乃杀公子十二人于咸阳市，裂公主十人于杜。赵高、李斯教以愈为严刑，以治天下。<br><br>元年七月，楚人陈胜、吴广起兵于蕲。陈胜，字涉。时发贫民戌渔阳，九百人屯大泽乡。胜、广为屯长。会天下雨，道不通，度已失期，乃召令徒曰：“公等皆失期，当斩，且壮士不死财已，死则举大名耳。王侯将相，岂有种乎？”众皆从之。<br><br>乃诈称公子扶苏，楚将项燕，为坛而盟，称大楚。胜自立为将军，广为都尉。攻蕲，下之。入据陈，大梁陈余、张耳上谒。<br><br>胜素闻其贤，大喜。因陈中父老请，遂自立为王，号张楚。郡县苦秦法，争杀长吏以应之。使从东方来，以反闻。二世大怒，下之吏。后至者曰：“群盗鼠窃狗偷，郡守尉捕且尽，不足忧也。”乃悦。张耳、陈余说张楚陈王略赵地。陈王以所善陈人武臣为将军，张耳、陈余为左右校尉，与卒二千人徇赵；使魏人周市徇魏；使陈人周文西击秦。周文行收兵，得数万人。至戏，二世乃大惊。少府张邯请赦骊山徒，悉发以击楚军，大破之，周文败死。张耳、陈余辅武臣行收兵，得数万人，号武臣为武信君。下赵三十余城。闻诸将为陈王徇地者，多以谗毁诛，乃说武臣自立为赵王。后赵将李良弒其君武臣，张耳、陈余逃脱，收散兵击良，良败走。张耳、陈余立赵后曷为赵王。<br><br>楚人刘邦起兵于沛，自立为沛公。邦字季，沛人，今江南徐州沛县是也。季隆准龙颜，左股有七十二黑痣，爱人好施，有大度，不事家人生业。为泗上亭长，亭中无所不狎侮。尝以供役至咸阳，观秦始皇，喟然叹息曰：“嗟呼！大丈夫当如是矣。”单父人吕公奇其貌，以女妻之。女名雉，字娥姁，有美色，即吕后也。秦始皇尝以东南有天子气，因东游厌之。季即自疑，亡匿，隐于芒砀山泽间。吕后与人俱求，常得之。季怪问之。吕氏曰：“季所居，上常有云气，故从往，常得季。”沛中子弟闻之，多欲附者。时始皇葬骊山，郡县皆送徒士役作。<br><br>季为县送徒骊山，徒多道亡。到丰西，乃解纵所送徒曰：“公等皆去，吾亦从此逝矣。”徒中壮土愿从者十余人。季被酒，夜径泽中，有大蛇当径，季拔剑斩之。后人来至蛇所，有老姬夜哭曰：“吾子‘白帝子也’化为蛇当道，今赤帝子斩之。”姬忽不见。后人告季，季心喜，自负，诸从者日益畏之。及陈胜起兵，沛令欲应之。掾主吏萧何、曹参曰：“君为秦吏，今欲背之，恐子弟不从。愿召诸亡在外者，以劫众。”乃令樊哙召季，季众已数十百人矣。沛令后悔，恐其有变，乃闭城。季乃书帛，射城上，遗沛父老，为陈利害。父老乃率子弟，杀令迎季，立为沛公。旗帜皆赤，由所杀蛇者言“赤帝子”故也。萧、曹等为收沛子弟，得二三千人，以应诸侯。<br><br>楚人项梁起兵于吴。梁，下相人，今江南淮安府邳州是也，楚将项燕之子。尝杀人，与兄子籍避仇吴中。吴中贤士大夫，皆出其下。籍字羽，长八尺余，力能扛鼎，才器过人。少时，学书不成；去学剑，又不成。梁怒之。籍曰：“书足以记姓名而已；剑一人敌，不足学。请学万人敌。”梁乃教以兵法，籍大喜，略知其意。秦始皇游会稽，渡浙江，梁与籍俱观。籍曰：“彼可取而代也？”梁掩其口曰：“毋妄言，族矣！”梁以此奇籍。会稽守殷通，欲应陈胜，使梁将。梁因使籍斩通。梁持守头，佩其印绶，击杀数百人。遂举吴中兵，收下县，得精兵八千人。梁自为会稽守，以籍为裨将。籍年二十四岁。时有田儋者，故齐王族也，与从弟田荣、田横皆豪杰，得人，起兵，略定齐地，自立为齐王。后儋救魏，败死于章邯。齐人立故齐王建之弟假为王。儋弟荣逐王假，立儋子市为齐王，而己相之。<br><br>赵将韩广略定燕地，遂背赵，自立为燕王。楚将周市略定魏地，立魏后公子咎为魏王，而自为相。后章邯击魏，市败死，咎自杀。楚立咎弟豹为魏王。二年冬，秦益遣兵击楚，楚庄贾弒其君陈胜，以降于秦。吕臣讨贾，杀之，复以陈为楚，谥胜曰隐王？秦攻陈，下之，吕臣败走。陈人秦嘉起兵于郯，立景驹为楚王。项梁以八千人渡江而西，众至六七万，击景驹，驹走死。<br><br>至薛，沛公往从之。梁召诸将问计，居鄛人范增，年七十，好奇计，说梁曰：“楚自怀王入秦不返，楚人至今怜之。故楚南公曰：‘楚虽三户，亡秦必楚。’陈胜不立楚后而自立，其势不长。今君起江东，楚蠭起之将皆争附君者，以君世世楚将，能复立之楚后也。”梁然其言，乃立楚怀王孙心为楚怀王，都盱眙。梁自号为武安君。时张良从沛公在楚，良亦说梁曰：“君已立楚后，韩诸公子，成最贤，可立为王，益树党。”梁从之，立成为韩王。以良为司徒，略定韩地。<br><br>时盗贼日迫，赵高教二世愈为无道。左丞相李斯、右丞相冯去疾，以忠言谏二世，请止阿房宫作者，减四边戍转。二世怒，下吏按罪。去疾自杀，李斯就狱。赵高诬其欲反，遂腰斩斯，夷其三族。以赵高为中丞相，政事皆决于高。高欲专秦权，乃持鹿献于二世曰：“马也。”二世笑曰：“丞相误耶，谓鹿为马。”问左右，或默，或言马，或言鹿。高因阴中诸言鹿者以法。后群臣皆畏高，莫敢言其过．而秦之亡决矣。<br><br>楚项梁击破章邯军于东阿下，引兵至定陶，再破秦军。项羽、沛公又与秦军战于雍邱，大破之，斩其将李由。梁益轻秦，有骄色。宋义谏曰：“战胜而将骄卒惰者败，臣为君畏之！”勿听。二世悉起兵益章邯击楚，大破之于定陶。梁死，怀王徙都彭城，并项羽、吕臣军自将之。以沛公为砀郡长，封武安侯。<br><br>项籍为长安侯，号为鲁公。章邯已破项梁，乃北击赵，破邯郸。<br><br>张耳以赵王走巨鹿，王离围之。陈余军其北，章邯军其南。赵请救于楚。楚怀王闻宋义先策武安君必败，召与计议，大悦之，因以为上将军；项羽为次将，范增为末将，以救赵。诸别将皆属于义，号为卿子冠军。宋义至安阳，留四十六日不进。项羽劝义疾引兵渡河，义曰：“今秦攻赵，战胜则兵疲，我乘其敝；不胜，则我鼓行而西，必举秦矣！”因下令曰：“有猛如虎，狠如羊，贪如狼，强不可使者，皆斩之！”遣其子襄相齐，送之无盐，饮酒高会。天寒大雨，士卒冻饥。羽曰：“今岁饥民贫，卒食半菽，须戮力攻秦。乃饮酒高会，不引兵渡河与赵并力，乃曰‘乘其敝’。夫以秦之强，攻新造之赵，其势必举，何敝之乘？且国兵新破，王坐不安席，扫境内而属将军。国家安危，在此一举。今不恤士卒，而徇其私，非社稷臣也。”十一月，羽晨朝义，即帐中斩之。出令军中曰：“宋义与齐谋反，王阴令籍诛之。”诸将莫敢枝梧。遣使报命怀王，王以羽为上将军，羽悉引兵渡河，沉船破釜，烧庐舍，持三日粮，示士卒以必死。<br><br>与秦军遇，九战，皆大破之。章邯败走，遂虏王离。时诸侯救巨鹿者十余遍，莫敢战。及楚击秦，皆从壁上观。楚军无不一当十，呼声动天地，诸侯军人人惴恐。既破秦军，项羽召见诸将，皆膝行而前，莫敢仰视。项羽由是始为诸侯上将军，诸侯兵皆属焉。章邯既败，军棘原，使司马欣奏事咸阳。赵高匿不使见。欣恐，还报邯。章邯以军降羽。羽立章邯为雍王，以司马欣为上将军，将秦军为前行。初，楚怀主与诸侯约：“先人关者王之。”时秦兵尚强，诸将莫敢先入关，独项羽怨秦之杀项梁，愿与沛公西。诸将曰：“羽残暴不可遣。”乃遣沛公伐秦。<br><br>三年春二月，沛公击昌邑，彭越以兵从。沛公过高阳。高阳人郦食其，年六十余，家贫落魄，为里监门。其里人有为沛公骑士者。食其曰：“吾闻沛公慢而易人，多大略，此真吾所愿从游。”骑士曰：“沛公不好儒。诸客冠儒冠来者，沛公辄解其冠，溲溺其中，不可以儒生说也。”郦生曰：“第言之。”骑士从容言。至高阳传舍，使人召郦生。生至入谒。沛公方踞牀，使两女子洗足而见郦生。生长揖不拜，曰：“足下必欲诛无道秦，不宜倨见长者。”于是沛公辍洗而起，延生上坐，问计。生曰：“足下兵不满万，欲以径入强秦，此所谓探虎口者也。夫陈留天下之冲，又多积粟，臣善其令，请得使之，令降足下。即不听，举兵攻之，臣为内应。”乃遣生行，沛公引兵随之，遂下陈留，号生为广野君。其弟商，亦聚兵四千人，来属沛公。<br><br>沛公攻颍川，取之。因张良遂略韩地。良引兵从沛公，略南阳郡；引兵而西，无不下者。所过禁掳掠，秦兵皆喜。八月，沛公攻屠武关。赵高前言关东盗无能为，至是二世使责高。高惧，乃与其婿咸阳令阎乐谋立新君。乐将吏卒入望夷宫。二世召左右，皆惶忧不斗。乐前数二世曰：“足下骄恣，诛杀无道，天下皆叛。其自为计。”二世曰：“吾愿得一郡为王。”弗许。又曰：“愿为万户侯。”又弗许。曰：“愿与妻子为黔首。”乐曰：“吾受命丞相，为天下诛足下。足下虽多言，臣不敢报。”麾其兵进。二世自杀，赵高乃立二世兄之子子婴为秦王。子婴称疾不行。高自往请，子婴遂刺杀高，夷其三族；遣将将兵拒峣关。沛公欲击之。张良曰：“秦兵尚强，未可轻。”乃遣人益张旗帜于山上，为疑兵；使郦食其、陆贾往说秦将，啖以利。秦将果欲连和。<br><br>沛公欲许之。张良曰：“此独其将欲叛，恐其士卒不从，不如因其懈怠击之。”沛公遂击秦军，大破之；至蓝田北，又破之。<br><br>冬十月，沛公至霸上。秦王子婴素车白马，系颈以组，奉皇帝玺符节，降轵道旁。诸将或言：“诛秦王。”沛公曰：“始怀王遣我，因以我能宽容，且人已服，杀之不祥。”乃以属吏。秦凡三主，自秦王政二十六年庚辰，并天下为一统，至二世乙未，子婴为君四十六日，共一十六年而亡，通共四十二年。<br><br>未和后事如何，且听下回分解。