诗曰：<br><br>追想千年往事，六朝踪迹茫然。隋唐相继统中原，世态几回云变。杨柳凄迷汴水，丹青惨淡凌烟。乐游原上草连天，飞起寒鸦一片。<br><br>却说唐高祖神尧皇帝姓李，名渊，字叔德，陇西成纪人，今陕西巩昌府秦州是也。虞臯陶、周老聃、汉李广之后，西凉武昭王皓七世孙也。祖虎，仕西魏有功，封陇西公。父日丙，于周世封唐公，渊袭爵。李渊既起兵克长安，立代王侑为隋帝，其别部刘文静留围河东郡，与屈突通相持月余。通势穷蹙，及闻长安不守，引兵出走，将趋洛阳。文静遣窦琮等追执之，通乃降渊，以为兵部尚书，遣至河东，招谕尧君素。君素曰：“公为大臣，奈何负国生降？”通曰：“吾力屈耳。”君素曰：“吾力尚未屈，何用多言？通惭而退。时君素妻在长安，为唐所获，唐遣其妻至城下招之。君素曰：“天下名义，非妇人所知。”<br><br>引弓射之，应弦则倒。及闻炀帝江都之变，左右杀君素以降。<br><br>隋恭帝禅位于唐，唐王渊即皇帝位。以建成为太子，世民为秦王，元吉为齐王。元霸聪明类世民，明年十六早卒，追封为卫王。初，李密兵力甚强，唐祖初起兵时，遣使通好于密，密与唐祖书，多自矜大，有云：“所望戮力同心，执子婴于咸阳，殪商辛于牧野。”唐祖方有事于关中，恐更生敌，乃卑辞推奖，以骄其志，密大喜。自是信使往来不绝。及李密诱杀翟让，将佐颇有离心。密颇自矜骄，不恤士众，取洛口仓，筑城方四十里而居之。开仓散米，无防守，取之者随意多少。或离仓之后，力不能致，委弃衍路，自仓城至郭门，米厚数寸，群盗来就食者，近百万口。密喜。谓贾闺甫曰：“此可谓足食矣。”<br><br>闺甫对曰：“国以民为本，民以食为天。今民所以襁负如流而至者，以所天在此故也，而有司曾无吝惜，恐一旦米尽民散，明公孰与成大业哉？”密不听。王世充食尽，简精兵击密，密出兵应之，轻世充不设壁垒。世充夜伏兵山谷中，纵兵击密。<br><br>先索得一人貌类密者，缚而匿之，战方酣，使牵过阵前，噪曰：“已获李密矣。”士卒皆呼万岁，密众大惊，世充伏兵乘高驰下，密众大败。邴元真、单雄信等俱降于世充。密遂与王伯当、魏征等收败兵二万归唐。密曰：“我拥众百万，解甲归唐，岂不以台司见处乎？”及至长安，拜光禄卿上柱国，赐爵邢国公，密大失望。秦叔宝、程知节、罗士信等既降于世充，知其无成，亦奔归于唐。徐世责力据李密旧境，魏征遣世责力书，劝之早降。<br><br>责力曰：“此土地人民，皆魏公有也。”乃籍郡县户口士马之数，启李密使自献之。唐祖大悦，赐世责力姓李。<br><br>初，汾阴薛举据有陇西之地，及举卒，子仁呆立，攻唐陇州降之。世民引兵至高坡，仁呆使宗罗日侯将兵拒战，世民引大兵自原北出其不意，罗日侯士卒在溃，斩首数千级。世民率二千余骑追之日：“破竹之势，不可失也。”遂进至城下，围之。<br><br>至夜半，守城者皆降，争自投下，仁呆计穷出降。父子僭乱者二年，斩于长安市。世民平仁杲还，唐主使李密迎秦王世民于幽州。密自恃智略功名，见上犹有傲色。及见世民，不觉惊服，私谓殷开山曰：“真英主也，不如是，何以定祸乱乎？”李密耻于进食，与王伯当谋反，乃言于唐祖，曰：“山东之众，皆臣故时麾下，请收抚之，以取王世充如拾芥耳。”唐主许之。<br><br>以王伯当为副而遣之。李密遂据桃林县，驱掠徒众，直趋南山，乘险而东，欲就故伊州刺史张善相。唐行军总管盛彦师击斩之，与伯当俱传首长安。张善相降唐。时李孰据河西称帝，唐遣张俟德至凉招抚之，轨称从弟大凉皇帝臣轨，而不受唐官爵。唐主怒，议兴师讨之。轨臣安修仁兄兴贵仕唐，表请说轨，谕以祸福，如不听，弟修仁为轨亲信，图之肘腋易矣。唐主遣之，兴贵至凉，说轨，不纳，乃与修仁阴结诸胡，起兵击轨，轨出战而败，兴贵执送长安斩之。僭乱者三年。杜伏威据历阳降唐，唐以为和州总管，封吴王，赐姓李。通据海陵，攻江都，克之，袭沈法兴于吴郡，大破之。法兴赴江水死，子通徙都余杭。唐杜伏威遣其将王雄诞击破之，子通走保杭州，雄诞又破之，执送长安。<br><br>初，杜伏威与辅公枯友善，及伏威入朝，公佑留守丹阳。公佑遂背伏威，杀王雄诞造反，称宋帝。唐遣赵郡王孝恭、岭南道大使李靖讨之。孝恭将发，宴集，卮酒忽变为血，合座皆惊。孝恭举止自若曰：“此公佑授首之征也。”饮而尽之。众皆悦服。孝恭、李靖等进击公枯兵，大破之。公佑弃城东走，至武康，为野人所执，送丹阳枭首，江淮悉平。江淮起杜伏威，终辅公佑，僭乱者凡十一年。刘武周引突厥寇唐并州，陷晋阳，裴寂军溃，齐王元吉奔还长安。武周遣宋金刚攻陷晋州、龙门、浍州等地，关中大震。秦王世民引军自龙门渡河，屯柏壁，与宋金刚相持。世民屡破金刚将尉迟敬德、寻相等。金刚粮尽，北走。世民追及寻相于吕州，大破之。乘胜逐北，一昼夜行二百余里，战数十合，众请俟粮集再进，世民曰：“金刚势穷疾走，若稍缓成计，不可复攻矣。”策马而进，追及金刚于雀鼠谷，一日八战，皆破之。世民不食二日，不解甲三日矣。引兵趋介休，金刚背城复战，大败，轻骑走。尉迟敬德与寻相举介休及永安降，世民得敬德甚善，以为右一府统军，使将其旧众八千，与诸营相参。刘武周闻金刚败，大惧，弃并州走。突厥金刚亦与百余骑走突厥，并州悉平。武周僭乱，凡四年，后与金刚俱为突琢所杀。楚朱粲有众二十万，剽掠淮汉间，每破州县，若有积粟，则食粟，裸而淫其妇女，百般戏谑。将去，则焚其余粟，烹妇女婴儿啖之曰：“肉之美者，无过于人，但使他国有人，何忧于馁？”无粟则食人，税诸城堡妇女婴儿，以供军实。淮安土豪杨士林起兵攻粲，诸军皆应之。粲大败，奔菊潭。士林以汉东四郡降唐，粲亦降于唐。唐遣散骑常侍段确慰劳之。确乘醉侮粲曰：“闻卿好啖人，人作何味？”粲曰：“啖醉人，正如糟猪肉。”确怒骂，粲烹食人，遂屠菊潭，奔降王世充。时世充已篡隋称帝，唐遣秦王世民督诸军击郑以取东都，郑河南州县多相继降唐，唐刘武周降将寻相等亦多叛去，诸将疑尉迟敬德，囚之军中。屈突通、殷开山言于世民曰：“敬德骁勇绝伦，留之必遗后患，不如杀之。”世民曰：“敬德若反，岂在寻相后乎？”遽命释之，引入卧内，赐之金曰：“丈夫意气相期，勿以小嫌介意，吾终不信谗言，以害忠良。必欲去者，以此金相资，表一时共事之情而已。”已而世民以五百骑行战地，王世充率骑万余猝至，围之，单雄信引槊直趋世民，敬德跃马大呼，横刺雄信坠马。屈突通引大军继至，世充兵大败。世民谓敬德曰：“公何相报之速也。”赐敬德金银一箧，自是宠遇日隆。<br><br>初，王世充侵夏黎阳，夏窦建德破郑殷州以报之，自是二国交恶，信使不通。至是，唐兵逼洛阳，世充遣使求救于建德，夏中书侍郎刘彬曰：“天下大乱，唐得关西，郑得河南，夏得河北，共成鼎足之势。今唐举兵临郑，郑地日蹙，郑亡则夏不能独立，不如解仇发兵救之，夏击其外，郑攻其内，破唐必矣。唐师既退，举观其变，若郑可取则取之，并二国之兵，乘唐之惫，天下可取也。”建德从之。时唐兵围洛阳，城中乏食，建德救至，乃遗世民书，请退军潼关，复修前好。世民集将佐议之，皆请避其锋。郭孝恪曰：“王世充穷蹙，垂将面缚，窦建德运粮远来助之，此天意欲两亡之也，不过二旬，两主就缚矣。”世民善之，将骁骑出武牢东。建德迫于武牢不得进，数战皆不利。凌敬言于建德曰：“大王宜悉兵济河，攻取怀州、河阳，使重将守之，遂建旗鼓，逾太行，入上党，犭旬汾晋，趋蒲津，入无人之境，拓地收兵，则关中震恐，郑围自解矣。”<br><br>建德将从之，而世充遣使告急，阴以金玉赂建德诸将，诸将皆曰：“凌敬书生，安知战事？”建德乃谢敬。敬固争之。建德怒，令扶出，其妻曹氏曰：“祭酒之言，不可违也。”建德曰：“此非女子所知。”夏王建德悉众出牛口峪，置阵亘二十里。<br><br>世民命宇文士及将三百骑，率之西驰而南上。世民戒之曰：“贼若不动，尔宜引归，动则引兵东出。”士及至阵前，阵果动。世民曰：“可击矣。”自率轻骑先进，大军继之，于是大战，尘埃障天，世民帅史大奈、程知节、秦叔宝、宇文歆等，卷旆而入，出其阵后，张唐旗帜。淮南王道元陷阵，进出其后，复突阵而回，建德坠马，武威军大溃。建德中槊，杨武威逐之，建德坠马，下擒之。世民囚建德等至洛阳城下，以示世充。世充谓诸将曰：“吾所恃者夏王，今已为所擒，虽得出，必无成。”<br><br>世充乃素服，帅太子群臣诣军门降，郑地悉定。世充僭乱，凡三年。世民入宫，见隋宫殿叹曰：“逞侈心，穷人欲，虽欲无亡得乎？”命彻毁其壮丽者。建德妻曹氏，帅众奉传国玺降唐，夏地悉定。建德僭位五年。世民至长安，献俘太庙，赦王世充，斩窦建德，又斩朱粲于市。朱粲乱，凡四年。唐以天下粗定，大赦百姓，给复一年。<br><br>初，建德尝发邺中墓，开棺见一妇人，颜色美丽，其衣制非近代所有，候之似有气息，乃收军还养之。三日而能言，云是三国魏文帝宫人，随甄皇后死，葬于此。说甄后见害事，了了分明。建德甚宠爱之。至是建德灭。帝将纳之，乃具以事白。<br><br>且曰：“妾闭泉壤已三百年，非窦公何以得见天日，妾不可有负窦公。”乃自杀，帝甚伤之。时梁萧铣据江南称帝，胜兵四十万，诸将多恃功恣横，铣患之，乃分兵于各处屯田，以夺诸将权。唐李靖说赵郡王孝恭，以取萧铣十策。孝恭上之，帝发巴蜀兵，以孝恭、李靖统之，自夔州顺流东下。萧铣仓卒征兵，不能遽集，乃悉见兵数千出战。李靖纵兵奋击，大破之，乘胜直抵江陵。入其外郭，又攻破其水城，大获舟橹，李靖使尽散之江中。诸将皆曰：“破敌所获，当借其用，奈何弃以资敌？”<br><br>靖曰：“萧铣之地，南出岭表，东拒小洞庭，吾派军深入，若攻城未拔，援兵四集，虽有舟楫，将安用之？今弃舟橹，使塞江而下，援兵见之，必谓江陵已破，未敢轻发，往来战司，动淹旬月，吾取之必矣。”铣援兵见舟舰，果疑不进。铣内外阻绝，乃谓群下曰：“天不祚梁，若必待力屈，则百姓蒙患。”<br><br>因下令开门出降。孝恭送铣于长安，斩于都市，南方悉定。萧铣僭位凡五年。<br><br>时窦建德虽灭，其诸将在山东者，虽家居，每横暴为民患，唐官吏以法绳之，皆惊惧思乱，会有诏，悉征建德旧将，于是范愿、高雅贤等，谓入长安，必无生理，遂谋作乱。卜之曰：“以刘氏为主，吉。”乃推建德旧部将刘黑闼为主，起兵漳南，设坛以祭建德，告以复仇之义。攻陷冀州，破淮安王神通、李艺及徐世责力等兵，遂拔相州，唐兵多败，半岁之间，尽复建德故地。初，鲁郡贼帅徐圆郎降唐，唐以为兖州总管，至是举兵应黑闼。黑闼北通突厥，兵势大震，自称汉东王，都洛州，凡建德时文武，悉复本位，其设法行政，悉师建德，而攻战勇决过之。帝使秦王世民、齐王元吉讨黑闼。世民复取相州，进军肥乡，列营于洛水，黑闼数挑战，世民坚壁不应，别遣将绝其粮道。相持六十余日，世民度黑闼粮尽，必来决战，使人堰洛水上流，戒守吏于战时决之。黑闼果帅步骑渡洛水，压唐营而阵。世民自将精骑击之，守吏决堰，水大至，黑闼众遂大溃。<br><br>黑闼与范愿等奔突厥，山东悉平。世民班师回长安，黑闼复引突厥寇山东，唐遣齐王元吉与淮阳王道玄击黑闼。道玄将兵三万，与副将史万宝不协，道玄率轻骑先出犯，史万宝拥兵不进，由是败没，时年十九。秦王世民闻而深惜之，曰：“道玄常从吾征伐，见吾深入贼阵．必慕效之，以至于此。”为之流涕。<br><br>世民自起兵以来，前后数十战，常身先士卒，轻骑深入，虽屡危殆，而未尝为矢刃所伤。太子中允王圭、洗马魏征说太子建成曰：“秦王功盖天下，中外归心，殿下但以年长，位居东宫，今黑闼散亡之余，众不满万，资粮匮乏，殿下宜自击之，以取功名，庶可自安。”太子乃请行，高祖许之，乃与齐王元吉将兵同击黑闼。黑闼食尽，众多亡散，遂遁去。黑闼所署饶州刺史诸葛德威执黑闼以城降，斩于洛州。黑闼临刑叹曰：“我幸在家锄菜，为高雅贤辈所误至此。”刘黑闼僭乱者一年。徐圆朗败走，为野人所杀，其余诸贼，或即灭于隋，或见并于群贼，或灭或降于唐。至武德七年，燕高开道为其下张金树所杀，金树遣使降唐。辅公佑亦灭，除梁，梁师都走附突厥。至太宗贞观二年，将军柴绍等讨之，始灭，而天下复归一统矣。高祖欲杀其民部尚书刘文静，世民为之固请，不许，卒杀之，籍没其家，皆齐王元吉谮之也。<br><br>初，元吉生时，窦氏恶其貌，欲不举，侍媪陈善意私乳之。及长，善意数规谏之，元吉拉杀之。性嗜色，好猎，每于夤夜潜出，奸媾民家妇女，最忌秦王世民。及世民得尉迟敬德，元吉大忌之，闻敬德善马矛肖，元吉亦素以马矛肖自负，请与敬德较胜。元吉操矛肖跃马，意在刺之。须臾，敬德三夺其矛肖。帝以秦王功大，前代官不足称之，以世民为天策上将，位在诸王公上。开天策府，置官属。世民以海内寝平，乃开馆于宫西，延四方文学之士，以杜如晦、房玄龄、虞世南、褚亮等十八人，分为三番，更日值宿，供给珍膳，恩礼优渥。世民朝谒公事之暇，辄至馆中，与诸学士讨论文籍。或夜分乃寝，使阎立本图像，褚亮为赞，号十八学士。士大夫得预其选者，时人谓之登瀛州。建成、元吉忌之，诸府僚多补外官，杜如晦亦迁陕州长史。世民患之。房玄龄曰：“余人不足惜，至如如晦，乃王佐之才。”世民即奏请为府属。初，帝之起兵晋阳也，皆秦王世民之谋。帝谓世民曰：“事成当以汝为太子。”及为帝，将佐亦以为请，世民固辞而止。太子建成喜酒色游畋，齐王元吉多过失，皆无宠。秦王功名日盛，帝尝有意以代建成，建成内不自安，乃与元吉协谋，元吉欲先杀世民，复杀建成而代之。乃相与共倾世民，曲意事诸妃嫔，以求媚于上。世民独不事之。由是诸妃嫔争誉建成、元吉，而短世民。时世民、元吉皆居别殿，与上及东宫皆昼夜通行，无复禁限，相遇如家人礼。太子令秦、齐王教，与诏敕并行，有司莫知所从，唯据得之先后为定。世民以淮安王神通有功，给田数十顷。张婕妤求之，手敕赐之。神通以教给在先，不与。婕妤诉于帝，帝怒，以责世民，复谓裴寂曰：“此儿久典兵在外，为书生所教，非复昔日子矣。”秦王每侍宴宫中，思太穆皇后早终，不得见帝有天下，或欷猷流涕，帝不乐。诸妃嫔曰：“陛下春秋高，宜相娱乐，而秦王如此，正是憎嫉妾等。陛下万岁后，妾母子必无孑遗矣。皇太子仁孝，陛下以妾等子母托之，必能保全。”高祖为之怆然。时帝于窦后所生四子之外，又生十八子，由是无意易太子，待世民日疏。而待建成、元吉日亲矣。世民从上幸元吉第，元吉伏甲欲刺之。建成见尉迟敬德、秦叔宝在外，乃急止之。突厥屡寇关中，上欲迁都避之。世民曰：“戎狄为患，自古有之。陛下圣武龙兴，奈何欲迁都以遗四海羞？臣忝备藩维，愿假数年之期，请系颉利之头，致之阙下。”上曰：“善。”建成与妃嫔共谮世民曰：“突厥虽屡为边患，得赂则退。秦王外托御侮之名，实欲内总兵权，成其篡夺之谋耳。”上大怒，召世民责之，不解。会有司奏突厥入寇甚急，上乃改容劳勉，诏世民、元吉将兵出幽州以御之。上海有寇盗，辄命世民讨之，事平之后，猜嫌益甚。<br><br>世民、元吉与颉利突利二可汗遇于幽州，元吉见其兵盛，大惧，不敢出。世民独帅骑驰诣颉利曰：“国家与可汗和亲，何为负约？我秦王也，可汗能斗，请独出与我斗。”又遣骑前告突厥曰：“尔往与我盟，有急相救，今乃引兵相攻，何无香火之情也？”颉利见世民轻出，又闻香火之言，疑突厥与世民有谋，突厥又疑颉利与世民有谋，乃相与请和，与盟而去。丙戍九年六月丁巳，太白经天，世民既与建成、元吉有隙，建成于夜宴进酒，世民饮之未尽而倒，淮安王掖世民还，咯血数升，急解之，得愈。上临幸视疾，因语世民曰：“尔兄弟终不相下，同在京师，忿阅且深，尔宜往洛阳，分陕以东悉主之，许建天子旌旗。”建成、元吉相与谋曰：“秦王若至洛阳，不可复制，不如留之长安，则一匹夫，取之易矣。”乃令人上封事，言秦王左右，闻往洛阳，无不喜跃，观其志趣，恐不复来。帝乃中止。建成、元吉以秦府多骁将，欲诱之使为己用，密以金银器一车，赠尉迟敬德。敬德辞不受，以告世民。世民曰：“公心如山岳，虽积金至斗，知公不移。元吉乃谮敬德于上，将杀之。世民固请得免。房玄龄、杜如晦劝世民行周公之事。建成、元吉亦日夜与后宫谮诉世民于上，上信之。元吉密请杀秦王。上曰：“彼有定天下之功，罪状未着，何以为辞？”元吉曰：“但应速杀，何患无辞。”上不应。会突厥入塞，建成荐元吉将兵击之。元吉请秦府骁将秦叔宝、尉迟敬德、程知节、段志元同行，简秦府精兵悉隶麾下，徙房玄龄、杜如晦等不得在秦府。东宫官王日至至密告世民曰：“太子语齐王，吾与秦王饯汝于昆明池，使壮士拉杀之，尽杀秦叔宝等，遣人说上授我以国，而立汝为太弟。”于是长孙无忌、高土廉、尉迟敬德等请世民决计。世民命卜之幕僚。张公谨自外来见之，取龟投地曰：“夫卜以决疑。今事在不疑，尚复何卜？”<br><br>己未，太白复经天，太史傅奕密奏太白见秦分，秦王当有天下，帝以其状授世民，于是世民密奏建成、元吉与张婕妤、尹德妃及与诸后官淫乱状，且曰：“臣于兄弟，无私毫负，今欲杀臣，以为世充、建德报仇。”上省之，愕然曰：“明当鞫问，汝宜早参。”庚申，世民将入朝，夜享将士，长孙后亲为行酒，士皆感奋愿死世民遂帅长孙无忌等入，伏兵玄武门。张婕妤窃知之，密告建成。建成、元吉觉变，即跨马东归宫府。<br><br>世民从而呼之，元吉惶悚，引弓三射不能彀。世民一箭射杀建成，再中元吉坠马。世民马惊逸入林下，为木枝所挂，坠不能起。元吉遽至，夺弓将扼之，尉迟敬德将七十骑继至，跃马叱之。元吉欲趋武德殿，敬德追射杀之。东宫及齐府兵乃鼓噪欲攻秦府，敬德持建成、元吉首示之，宫府兵皆溃。上谓裴寂等曰：“不图今日乃见此事。”萧瑀、陈叔达曰：“建成、元吉嫉秦王功高望重，共为奸谋，今秦王已讨而诛之，秦王功盖宇宙，率土归心，陛下若处以元良，委之国务，无复事矣。”上曰：“善，此吾之夙心也。”遂立世民为皇太子。又诏自今军国重事，无大小悉委太子处决，然后奏闻。杀建成诸子承道、承德、承训、承明、承义等，杀元吉诸子承业、承峦、承奖、承裕、承度等。元吉妻杨氏，美丽无比，素与长孙后善，尝谏止元吉无与世民为仇，至是亲至世民宫中请死。光彩发越，娇啼宛转，百倍撩人。世民忘其为弟妇，竟以克敌仇家视之，遂与私焉。及即位，纳之宫中，甚宠幸之。赦建成、元吉党羽，一无所问。洗马魏征尝劝太子建成早除秦王，至是，世民召见曰：“汝何为离间我兄弟？”对曰：“先太子早从征言，无有今日。”世民素重其才，改容谢之。又召王圭以为谏议大夫。<br><br>命纵禁苑鹰犬，罢四方贡献，听百官各陈治道，政令简肃，中外大悦。帝自称太上皇，诏传位于太子，太子世民即皇帝位于显德殿，是为太宗文武帝。大赦天下，放宫女三千人。高祖在位九年，又在太上皇位九年崩，寿七十一岁。欲知后事如何，且听下回分解。