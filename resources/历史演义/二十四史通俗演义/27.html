词曰：<br><br>雨汗淋漓赴选场，秀才落得甚干忙。白发渔樵诸事懒，萧散，闲谈今古论兴亡。虞夏商周秦楚汉，三分南北至隋唐。看到史宫褒贬处，得趣，不摇纨扇自然凉。却说唐太宗讳世民，高祖次子，母窦氏，生而不惊。方四岁，有书生见之日：“龙凤之姿，天日之表，其年几冠，必能济世安民。”书生去，高祖使人追之不见，乃彩其语，名为世民。为人聪明、英武有大志，能屈节下士。年十八，举义兵，初封秦王。兄建成、弟元占每欲杀之，反为所毙，高祖因传位焉。年号贞观，立妃长孙氏为后。后少好读书，造次必循礼法。<br><br>上为秦王时，后奉事高祖，承顺妃嫔，甚有内助。及为后，务崇节俭，服御取给而已，上深重之。上励精求治，数引魏征入卧内，访以得失，征知无不言，上皆欣然嘉纳。王珪等亦数为直谏。裴矩初佞于隋，至是亦忠直。<br><br>上神采英毅，群臣进见者，皆失举措，上知之，每见人奏事，必假以辞色，冀闻规谏。尝谓公卿曰：“人欲自见其形，必资明镜；君欲自知其过，必待忠臣。朕事有得失，公辈无惜尽言。”上尝得佳鹞，甚嬖之，望见魏征来，匿怀中。征奏事故久，鹞竟死怀内。上每与房玄龄谋事，必曰：“非如晦不能决。”及如晦至，卒用玄龄之策。盖玄龄善谋，如晦善断故也。二人同心辅国，故唐世称贤相者，推房、杜焉。有告尉迟恭反者，上谓敬德曰：“人言卿反何也？”对曰：“臣从陛下身经百战，今所存者，皆锋镝之余也。天下已定．乃更疑臣反乎？”因解衣投地，出其瘢痕。上流涕抚之，又欲以女妻之。敬德曰：“臣闻糟糠之妻不下堂，臣妻虽陋，相与共贫贱久矣。”上乃止，以为鄜州都督。鸿胪卿郑元踌使突厥还，言于上曰：“戎狄兴衰，专以牛马为候，今突厥民饥畜瘦，此将亡之兆也，不过三年。”上曰：“然。今新与之盟，不可失信，待其有罪，然后讨之。”突厥寇边，遣都督李世责力、李靖、柴绍、薛万彻为行军总管，众合十余万，皆受李靖节度，分道出击突厥。李靖帅骁骑三千，自马邑进屯恶阳岭，夜袭定襄，破之。突厥颉利可汗不意靖猝至，大惊。时上遣鸿胪卿唐俭慰抚之，靖引兵与世责力会白道，谋曰：“颉利虽败，其众犹盛，若走度碛北，则难图矣。今诏使至彼，虏必自宽，若选万骑袭之，不战可擒矣。”张公谨曰：“诏书许降，使者在彼，奈何击之？”靖曰：“此韩信所以破齐也，唐俭辈何足惜。”遂勒兵夜发，世责力继之，遂大破突厥于阴山，斩首万余级，俘男女十余万，斥地自阴山至北大漠，露布以闻。时炀帝后萧氏在突厥，李靖送之还朝，年虽四十余，而色犹未落。上召入宫，因幸焉。与谈前朝故事，甚悦之。突厥颉利败走，往依沙钵罗，设苏尼失部落，任城王道宗引兵逼之，使苏尼失执颉利，行军副总管张宝相取之以献。苏尼失举众来降，漠南遂空。<br><br>上御楼受俘，馆之太仆。上皇闻之叹曰：“汉高祖困白登不能报，今我子能灭突厥，吾付托得人，复何忧哉？”上皇召上，与贵臣十余人及诸王妃主，置酒凌烟阁，酒酣，上皇自弹琵琶，上起舞，公卿迭起为寿，迨夜而罢。颉利可汗入朝，靺鞨遣使入贡，时远方诸国来朝者甚众，服装诡异。中书侍郎颜师古请图写以示后，作《王会图》，从之。四夷君长诣阙请上为天可汗，群臣皆呼万岁。自后以玺书赐夷狄君长，皆称天可汗。是时天下治平，且大稔，终岁断刑才二十九人。东至于海，南极五岭，皆外户不闭，行旅不赍粮，取给于道路焉。长孙皇后崩，上曰：“入宫不复闻规谏之言，失一良佐矣。”时齐王元吉改封巢刺王，妃杨氏生子明，甚得幸于上，上欲立为后。<br><br>魏征曰：“陛下方比德唐虞，奈何以辰嬴自累。”上乃止，寻封子明为曹王，使继元吉后。又故荆州都督武彟女，年十四，上闻其美，召入后宫，以为才人，后为高宗后，即武后也。侯君集灭高昌，以其地为西州。于是唐地东极于海，西至焉耆，南尽林邑，北抵大漠，皆为州县。<br><br>初，太子承干喜声色及畋猎，所为奢靡，魏王泰多艺能，有宠于上，潜有夺嫡之志。太子知之，阴养刺客纥干承基及壮士等百余人，谋杀魏王泰。太子知吏部尚书侯君集怨望，引入东宫，谋以自安之策。君集以太子暗劣，欲乘衅图之，遂劝之反，会上第七子齐王佑反，事连纥干承基系狱，当死，承基上变，告太子谋反，敕中书门参鞫之，反形已具，废为庶人，侯君集等皆伏诛。乃立晋王治为皇太子。上谓侍臣曰：“我若立泰，则是太子之位，可经营而得，自今太子失道，藩王窥伺者，皆两弃之。传诸子孙，永为后法。”上疑太子治柔弱，密谓长孙无忌曰：“雉奴懦，恐不能守社稷。吴王恪英果类我，我欲立之何如？”无忌固争，以为不可。上曰：“公以恪非己之甥耶？”无忌日：“太子仁厚，真守文令主，储副至重，岂可数易？”上乃止。至高宗时，吴王坐房玄龄子房遗爱，与高阳公主谋立荆王元景，事觉冤死，其后为南唐主。初，魏征尝见侯君集有宰相才，至是以反诛，上疑征阿党，乃踣其所撰碑。新罗遣使，言百济与高丽连兵，谋绝新罗入朝之路，乞兵救援。上遣使赍玺书谕之。盖苏文不奉诏，使还。上曰：“盖苏文弒其君，残虐其民。今又违诏命，不可不讨。”李世责力劝上伐之，上欲自征高丽，褚遂良切谏不听，命房玄龄留守京师，帝如洛阳，下诏亲征高丽。以张亮、李世责力为行军大总管，诏诸军分道击高丽。车驾至定州，拔辽东，进攻安市城。高丽延寿惠真帅兵十五万救之，上敕诸军齐出奋击。会有龙门薛仁贵者，大呼陷阵，所向无敌，高丽兵披靡，大军乘之，高丽乓大溃。延寿惠真帅其众降，高丽举国大骇。后黄城银城皆帅众遁去，数百里无复人烟。帝攻安市城久不下，以辽左早寒，草枯冰冻，士马难久留，且粮食将尽，敕班师，乃耀兵于安市城下而还。安市城主登城拜辞，上嘉其有礼，赐缣百匹，以励事君。上以征高丽不能成功，深悔之，叹曰：“魏征若在，必不使朕有此行也。”命驰驿祀征以少牢，复立所制碑而劳赐其妻子。帝还京师，遣李世劫击薛延随，降之。遣使招谕铁勒诸部，铁勒百余万众，其酋长皆请入朝。回纥等十一姓，各遣使归命。上大喜，作诗曰：“雪耻酬百王，除凶报千古。”勒石于灵州，骨利干遣使入贡。骨利干居西域瀚海之北，与铁勒诸部相去甚远，昼长夜短，夏至日没后，天色正曛，煮羊胛适熟，日已复出矣。结骨俟利发入朝，结骨人皆长大，赤须绿睛，自古未通中国。<br><br>至是入朝，上曰：“昔汉武帝穷兵三十年，所获无几，岂如今日，绥之以德，使穷发之地，尽为编户乎？”<br><br>时太白屡昼见，占云：“女主昌。”又秘记云：“唐三世之后，女主武王，代有天下。”上以问李淳风，对曰：“臣仰稽天象，俯察历数，其人已在陛下宫中，自今不过三十年，杀陛下子孙殆尽。”上曰：“凡疑似者尽杀之，何如？”对曰：“王者不死，徒杀无辜，且自今以往，三十年其人已老，颇有慈心，为祸或浅，借使得而杀之，天或更生壮者，肆其荼毒，陛下子孙无遗类矣。”上乃止。上苦痢，增剧，太子昼夜不离侧，或累日不食，发有化白者。上泣曰：“汝能孝爱如此，吾死何恨？”丁卯疾笃，诏长孙无忌、褚遂良入卧内，谓之曰：“太子仁孝，公等所知，善辅导之。”谓太子曰：“无忌、遂良在，汝勿忧天下。”乃令遂良草遗诏。有顷上崩，在位二十三年。寿五十三岁。帝除乱比汤武，致治若成康，躬亲行阵，战无不克，虚己受谏，直无不容。四夷万古所未及致者，无不服从，功德兼隆，自汉以来，未之有也。无忌等请太子先宣遗诏，罢东征之役，然后即位。是为高宗。立妃王氏为后。<br><br>初年，长孙无忌、褚遂良同心辅政，百姓阜安，有贞观之遗风。萧淑妃有宠，王皇后嫉之，上之为太子也，入侍太宗，见才人武氏而悦之。太宗崩，武氏出为尼。忌日，上诣寺行香，见之泣。后闻之，阴令长发，纳之后宫，欲以间淑妃之宠。武氏巧慧，多权数，初入宫，屈体事后，后数称其美。未几大幸，拜为昭仪。后及淑妃宠皆衰，更相与谮之，上皆不纳。王皇后、萧淑妃与武昭仪更谮相诉，后宠遂衰，然犹未有意废之也。会昭仪生女，后怜而弄之。后出，昭仪潜扼杀之。上至，昭仪阳欢笑，发被观之，女已死矣，即惊啼，问左右，左右曰：“皇后适来此。”上大怒曰：“后杀吾女。”昭仪因泣数其罪。后无以自明，上由是有废立之意．又恐大臣不从，乃与昭仪幸长孙无忌第，酣饮极欢，拜无忌宠姬子三人，皆为朝散大夫，仍载金宝缯帛十车，以赐无忌。上因从容言皇后无子，以讽无忌，无忌对以他语。上与昭仪不悦而罢。礼部尚书许敬宗亦数劝无忌，无忌厉色折之。上一日退朝，召长孙无忌、李世责力、于志宁、褚遂良于内殿。遂良曰：“今日之召，多为宫大尉元舅，司马功臣，不可使上有杀元舅功臣之名。遂良起于草茅，且受顾托，不以死争之，何以见先帝？”责力称疾不朝，无忌等至内殿，上顾谓无忌曰：“皇后无子，武昭仪有子，今欲立昭仪为后何如？”遂良对曰：“皇后名家于，先帝为陛下所娶。先帝临崩，执陛下手谓臣等曰：‘朕佳儿佳妇，今以付卿。此陛下所闻，言犹在耳。皇后未闻有过，岂可轻废？”上不悦而罢。<br><br>明日又言之，遂良日：“陛下必欲易后，请妙择天下令族，何必武氏？武氏经事先帝，众所共知，万代之后，谓陛下何如主。愿留三思。”因置笏于殿阶，解巾叩头流血曰：“还陛下笏，乞放回田里。”上大怒，命引出。昭仪在帘中大言曰：“何不扑杀此獠。”西南夷曰獠，遂良杭州人，故呼之为獠。于志宁不敢言。韩瑗因奏事泣涕极谏，复上疏曰：“妲己倾殷，褒姒灭周，不谓今日，尘黩圣代。陛下不信臣言，臣恐宗庙不血食矣。”言极切直。上皆不纳。他日，李世责力入见，上问之曰：“朕欲立武昭仪为后，遂良固执以为不可，事当何如？”对曰：“此陛下家事，何必更问外人。”上意遂决。许敬宗宣言于朝曰：“田舍翁多收十斛麦，尚欲易妻。况天子乎？”昭仪令左右以闻，贬遂良、韩瑷等为远州刺史，废王皇后、萧淑妃为庶人，册立武氏为皇后，囚故后王氏、淑妃萧氏于别院。上常念之，间行至其所，呼之。王后泣曰：“至尊若念畴昔，使得再见天日，幸甚。”上曰：“朕自有处。”武后闻之大怒，遣人断其手足，投酒瓮中，曰：“令二妪骨醉。”数日而死，又斩之。武后数见王、萧为祟，如死时状。故后为太后时，多在洛阳，不敢归长安以避之。削太尉长孙无忌赵公官，黔州安置，寻杀之。而用奸臣许敬宗、李义府等。上渐苦风眩，目不能视，百司奏事，或使皇后决之。<br><br>后性明敏，涉猎书史，处事称旨。由是委以政事，专作威福，上反为所制，中外谓之二圣。诏以武后为天后。时百济恃高丽之援，数侵新罗，唐熊津总管孙仁师进攻百济，拔之。百济王丰奔高丽，高丽王泉及盖苏文死，子泉男生、泉男建争立，男生降唐求救，上以李世责力为辽东大总管，伐高丽，薛仁贵为前锋，与高丽战，大破之。进至鸭绿棚，又破之。进围平壤月余，高丽王藏降，高丽悉平。分高丽为九督府四十二州百县以统之。初，王皇后无子，请于帝，立子忠为太子。及武后立，废忠而立武后子代王宏为太子。宏仁孝谦谨，数忤武后。萧淑妃女义阳、宣城两公主，年逾三十，尚幽掖庭，宏请嫁之。天后恨宏，鸩杀之。而立雍王贤为太子。贤处事明审，天后忌而废之，立英王显为太子。上在位三十四年崩。太子显即位，是为中宗。裴炎受遗诏辅政，政事咸取决于太后。立妃韦氏为皇后。中宗欲以后父韦元贞为侍中，裴炎固争，以为不可。中宗怒曰：“我以天下与韦元贞，何不可，而惜侍中耶？”炎惧以白太后，太后废中宗为庐陵王，幽于别所，寻迁于房州，房州在今湖广襄阳府庐陵县。立豫王旦为皇帝，居于别殿，政事皆太后主之，皇帝不得有所干预。太后改元，及官名服色旗帜，皆尚金色，立武氏七庙。裴炎切谏，勿听，寻炎为太后所杀。初，李世责力卒，孙敬业嗣为英公，为眉州刺史。时诸武用事，唐宗室人人自危，众心愤惋。李敬业与弟敬猷、唐之奇、骆宾王、杜求仁、魏思温各坐事遭贬，皆会于扬州，遂谋起兵。<br><br>驱囚徒工匠数古授以甲，遂起一州之兵，杀扬州长史，开府库，赦囚徒，旬日之间，得胜兵十余万。移檄州郡，其檄文骆宾王所作，义气凛凛。太后见之，问曰：“谁所为？”或对曰：“骆宾王。”太后曰：“人有才如此，而使之流落不偶，宰相之过也。”遣玉钤卫大将军李孝逸将兵三十万以讨敬业，追削其祖考官爵，发冢斲棺，复姓徐氏。魏思温说敬业曰：“明公以匡复为词，宜帅大军鼓行而进，直诣洛阳，则天下知公志在勤王，四方响应矣。”薛重璋曰：“金陵有王气，且大江天险，足以为固，请先取之。”敬业不听思温，而从重璋谋，遂取润州，李孝逸军至临淮，战不利。魏元忠说孝逸曰：“敬业兵精，不可与敌。敬猷军淮阴，不习军事，其众单弱，请先取之，乘胜而进，莫不胜矣。”孝逸从其计，先击敬猷，走之。复进击敬业，因风顺荻干，纵火焚之，敬业大败，轻骑走，孝逸追之。<br><br>其将王那相斩敬业、敬猷及骆宾王首来降。余党捕得皆斩之，传首神都，神都即洛阳也。或曰：“那相阴逸敬业兄弟、宾壬，取其面貌相似者斩之以降，三人后皆为僧。”太后制：百官及百姓，皆得自举。用僧怀义，本姓杨，名小宝，卖菜洛阳市。<br><br>阳物伟岸，因千金公主以进，大得幸于太后，以为白马寺主，出入乘御马，朝贵皆匍匐礼谒。武承嗣、武三思皆执僮仆之礼以事之。怀义多聚无赖少年为僧，纵横犯法，人莫敢言。太后托言怀义有巧思，使入宫营造补阙。王求礼表请阉之，表寝不出。后苏良嗣为相，遇怀义于朝堂，怀义偃蹇不为礼，良嗣大怒，命左右批其颊。怀义诉于太后，太后曰：“阿师当于北门出入，南牙宰相所往来，勿犯也。”时太后自徐敬业之反，疑天下人多图己。又以久专国事，内行不正，知宗室大臣怨望，欲大诛杀以威之。乃铸铜为匦，可入而不可出，置之朝堂，以受天下表疏。盛开告密之门，有告密者，言或称旨，则不次除官，无实者不问，于是四方告密者蠭起，人皆重足屏息。有胡人索元礼知太后意，因告密召见，擢为游击将军，令按制狱。元礼性残忍，摧一人必令自变量十百人，于是周兴、来俊臣之徒效之，纷纷继起。俊臣作《告密罗织经》数千言，太后得告密者，必令元礼等推之，竞为讯囚酷法。有定百脉、突地吼、死猪愁、求破家、反是实等名号。又有凤凰晒翅、驴狗拔橛、仙人献果、玉女登梯诸刑。或以铁圈束首，加以大楔，椓之使紧；或倒悬之，以石坠其首，以醋灌其鼻。其女人则倒悬之，以绳勒其阴，令壮士弹竹击之，使酸痛不可忍；或以滚汤熟鸡子，纳数枚于阴中，使酸痛非常。每得囚，先陈其械，具以示之，皆望风诬服。太后以为忠，信任之，中外畏此数人，甚于狼虎。时华州赤水南岸大山，高二百余丈，昼日忽有声，东移数百步。又雍州新丰县东南有山涌出，高二十余丈，太后改新丰为庆山县。太后潜谋革命，稍除宗室，诸王内不自安。武承嗣使人作瑞石，其文曰：“圣母临人，永昌帝业。”使人献之，云获之于洛水。太后喜，命曰“宝图”，亲拜洛受图，皇帝、皇子皆从。内外群臣，蛮夷酋长，各依方序立。列珍禽奇兽，杂宝于坛前，文物卤簿之盛，唐兴以来，未之有也。告谢南郊，礼毕，御明堂，朝群臣，召诸宗室朝于明堂，诸王递相惊。<br><br>琅琊王冲起兵博州，越王贞起兵豫州，以匡复唐室。众皆不满万，太后分遣将击杀之。因欲悉诛诸王，使周兴按之。于是收韩王元嘉、鲁王灵夔、黄公撰与常乐公主于东都，迫使自杀，亲党皆诛，又杀郑王璥等六人。太后享万象神宫，始用周正，改十一月为正月，十二月为腊月，夏正月为一月。改国号曰周，上尊号曰圣神皇帝，以豫王旦为皇嗣，改姓武氏。太后虽滥以禄位收人心，然不称职者，寻亦黜之，或加刑诛，挟刑赏之柄，以驾驭天下，政由己出，明察善断，故当时英贤竞为己用。王庆之数表请立武承嗣为皇太子。李昭德言于太后曰：“陛下身有天下，当传之子孙，为万代业。自古未闻侄为天子，而为姑立庙者也。”太后怒，庆之屡奏，命昭德杖之。昭德引出门示朝士曰：“此贼欲废我皇嗣，立武承嗣，立杖杀之。”<br><br>其党乃散。或告右丞周兴与大将军邱神绩通谋造反者，太后命来俊臣鞫之。俊臣方与兴对食，谓之曰：“囚多不承，宜为何法？”兴曰：“此甚易耳，取大瓮以炭四周炙之，令囚入其中，何事不承。”俊臣乃索大瓮，水围如兴法。起谓兴日：“有内状推兄，请兄入此瓮。”兴惶恐服罪。法当死，特原之，流岭南，在道为仇家所杀。其来俊臣、索元礼，寻皆为太后所诛，以慰人心。<br><br>时扛淮旱饥，禁天下屠杀，拾遗张德生男，私杀羊，会同僚。杜肃怀肉一块上表告之。明日，太后当殿谓德曰：“闻卿生男，喜甚。”德拜谢。太后曰：“何从得肉？”德叩头服罪。<br><br>太后曰：“朕禁屠宰，吉凶不预，卿自今召客，亦须择人。”出肃表示之。肃大惭，举朝欲唾其面。太后自垂拱以来，任用酷吏，先诛唐宗室贵戚数百人，次及大臣数百家，其刺史郎将以下，不可胜纪。每除一官，户婢私相谓曰：“鬼朴又来矣。”<br><br>不旬月，辄遭掩捕族诛。监察御史严善思公直敢言，时告密者不可胜数，太后亦厌其烦，命善思按问，引虚伏罪反坐者八百五十余人，罗织之党，为之不振。补阙朱敬则、御史周矩皆上疏请宽刑，太后善之。制狱稍衰，户婢团儿谮皇嗣妃刘氏、德妃窦氏为魇咒，太后杀之。有告皇嗣异谋者，命来俊臣鞠其左右。太常工人安金藏大呼曰：“请剖心以明皇嗣不反。”即引佩刀自剖其胸，五脏皆出。太后令舁入宫，敷心药，经宿始苏。<br><br>叹曰：“吾有子不能自明，使汝至此。”即命来俊臣停推，睿宗由是得免。太后思徐有功用法平恕，擢为殿中侍御史。远近闻之，无不相贺。时御医沈南璆，亦得幸于太后。怀义心愠，乃密烧天堂延及明堂，皆尽，风裂血象，为数百段。血象者，怀义杀牛取血，画为大佛象。怀义云：“自刺血为之也。”太后讳之，怀义内不自安，言多不顺，太后执之于瑶光殿前，使武攸宁帅壮士殴杀之。<br><br>太后多选美少年为奉宸内供奉。张昌宗、张易之皆年少，美姿容。太平公主隐敷之以淫药，使伟岸其阳物，且能坚久，荐入宫中，太后大幸之。二人常傅朱粉，衣锦绣，赏赐不可胜纪。以昌宗为散骑常侍，易之为司卫少卿，皆为内宸供奉。武承嗣、武三思等皆争候其门，为执鞭辔，谓易之为五郎，昌宗为六郎。易之又尝引蜀商数人，饮博侍宴于禁中，宰相韦安石见而逐出之。又小说家盛传薛敖曹故事，则太后之外遇，固不止于怀义、南璆、昌宗、易之也。娄师德荐狄仁杰于太后，以为同平章事。仁杰不知，意颇轻师德，数挤之于外。太后觉之，问仁杰曰：“师德知人乎？”对曰：“臣与同僚，未闻其知人也。”太后曰：“朕之知卿，乃师德所荐也，亦可谓知人矣。”<br><br>仁杰出而叹曰：“娄公盛德，我为包容久矣。”太后一日谓仁杰曰：“朕梦大鹦鹉两翼皆折，何也？”对曰：“武者陛下之姓，两翼二子也。陛下起二子，则两翼振矣。”太后由是无立承嗣、三思意。又吉顼说昌宗易之，劝立庐陵王，以慰人望，二人亦乘间屡为太后言之。太后乃托言庐陵王有疾，遣使召之，及其妃子皆诣行在，承嗣快快发病而已。皇嗣固请逊位于庐陵王，太后许之，立为太子，赐姓武氏，以豫王旦为相王。<br><br>太后信重狄仁杰，群臣莫能及，尝谓之“国老”而不名。仁杰好面折廷争，太后每屈意从之。尝从太后游幸，遇风巾坠，马惊不止，太后命太子追执其鞚而系之。仁杰屡以老疾乞骸骨，不许。每入见，太后尝止其拜，曰：“每见公拜，朕亦身痛。”<br><br>及卒，太后泣曰：“朝堂空矣。”自是朝廷有大事，众或不能决，太后辄叹曰：“天夺吾国老何太早耶！”太后尝问仁杰曰：“朕欲得一佳士而用之。”仁杰曰：“未审陛下何所用之？”<br><br>太后曰：“欲用为将相。”仁杰荐荆卅长史张柬之。太后屡迁其官，卒用为相。又尝荐姚元崇、桓彦范、敬晖等数十人，太后率用之，悉为名臣。或谓仁杰曰：“天下桃李，尽在公门矣。”<br><br>仁杰曰：“荐贤为国，非为私也。”太后寝疾，张昌宗、张易之居中侍疾，同平章事张柬之、崔元日韦与中台右丞敬晖、司刑少卿桓彦范、相王府司马袁恕已谋诛之，谓羽林卫大将军李多祚曰：“将军今日富贵，谁所致也？”多祚泣曰：“大帝也。”<br><br>柬之曰：“将军亦思报大帝之德乎？”多祚曰：“苟利国家，惟相公处分。”遂与定谋。柬之使以敬晖、桓彦范及荆州长史杨玄琰、散骑常侍李湛皆为左右羽林将军，委以禁兵。时太子于北门起居，柬之使敬晖、桓彦范谒见，密陈其事，太子许之。<br><br>柬之、玄琰、彦范等帅左右羽林兵五百余人至玄武门，遣李多祚、李湛迎太子，斩关而入，斩易之、昌宗于庑下。太后惊起问曰：“乱者谁耶？”对曰：“张昌宗、易之谋反，臣等奉太子令诛之。”太后见太子曰：“乃汝耶，小子既诛，可还东宫。”<br><br>彦范进曰：“太子安得更归？昔天皇以太子托陛下，今年齿已长，久居东宫，天意人心，久思李氏，愿陛下传位太子，以顺天人之望。”太后乃传位于太子，中宗重复即位，太后徙居上阳宫，帝帅百官上太后尊号曰则天大圣皇帝。太后僭位二十一年，让位后，又一年而崩，寿八十一岁。年虽老而不见其衰，殆人妖欤！复立韦氏为皇后，赠后父元贞为上洛王。<br><br>初，上在房州，与后同幽闭，备尝艰厄，情爱甚笃。上尝与后私誓曰：“异时重见天日，当惟卿所欲，不复相禁。”及再为皇后，遂干预朝政，二张之诛。薛季昶谓张柬之、敬辉曰：“二凶虽诛，产、禄犹在，去草不除根，终当复活。”二人曰：“大事已定，彼何能为？”刘幽求亦谓桓彦范、敬晖曰：“武三思尚存，公等终无葬地。及早图之。”勿从。上女安乐公主适武三思子崇训。上官仪女婉儿者，没入掖庭，辩慧，善属文，明习吏事，则天爱之，及上即位，使掌制命，益委任之，拜为婕妤，武三思通焉，故婉儿党于武氏，又荐三思于韦后，三思遂与后通。上使韦后与三思双陆，而自居傍为之点筹，由是武氏之势复振。张柬之等数劝上诛诸武，上不听。武三思与韦后日夜谮敬晖、柬之等，云恃功专权，将不利于社稷，不若封以王爵，罢其政事，外不失尊宠功臣，而内实夺之权柄。上以为然，封敬晖、桓彦范、张柬之等五人俱为王，皆罢其国事。三思令百官修复太后之政，不附武氏者斥之；为五王所逐者，复之。大权尽归三思矣。太后崩于上阳宫，上居谅阴，命魏元忠居摄三日。元忠素负忠直之望，武三思矫太后遗制，慰谕元忠，赐实封百户。元忠奉制，感咽涕泣。见者曰：“事去矣。”武三思使郑愔告敬晖等五人，与王同皎通谋，欲废皇后，于是削其勋封王爵，各贬为远州司马。三思又阴令人疏皇后秽行，榜于天津桥，请加废黜。上大怒，命李承嘉穷核其事。承嘉奏言敬晖等所为，请族诛之。上可其奏。大理丞李朝隐奏称，晖等未经推鞫，不可遽就诛夷，乃长流敬晖等于各远州，三思矫制杀之。三思既杀五王，势倾人主，尝言：“我不知世间何者为善人，何者为恶人，但与我善者则为善人，与我恶者则为恶人耳。”韦后以太子重俊非己所生，恶之，武三思尤忌太子，屡谋废之。太子积不能平，与左羽林大将军李多祚矫制发羽林兵三百余人，并太子侍卫共千人，杀武三思及其子崇训于其第，斩关而入。欲杀上官婉儿、安乐公主与韦后。帝与后及安乐公主上官婕妤，避兵于玄武门楼，俯谓多祚所部曰：“汝辈皆朕宿卫之士，何为从多祚反？”于是千骑反斩多祚，太子走，为左右所杀。安乐公主悦崇训之弟延秀，即以延秀尚焉。时公主每逾礼制，多外交，而驸马必守贞一。帝女宜城公主驸马裴巽有外宠一人，公主遣人执之，剥其阴皮，复剥驸马之额皮，以阴皮附驸马之额，而以额皮补阴门，兼以线缝其肉，即以鹅毛通便孔，皆敷以鸾胶，实时生就。乃令驸马厅上视事，集僚吏共观之，见者绝倒。后公主亦自觉不雅，且须朝见，复剥此妇之额皮，以补驸马之额；仍移阴皮于此妇之额。其妇羞惭自缢。自是妇女大惧，无敢与驸马偶语者。又安乐、常宁二公主，及皇后妹成阝国夫人、上官婕妤等皆依势用事，请谒受赇，虽屠沾臧获，用钱三十万，则降墨敕除官，斜封付中书，时人谓之斜封官。西京、东都各置二吏部侍郎，为四铨簿，选者岁数万人。<br><br>上官婕妤创立外第，出入无节，朝士往往从之游处，以求仕进。<br><br>升婕妤为昭容。崔浞通于昭容，昭容荐于帝以为相。<br><br>昭容往往择无赖少年阳物伟岸而善淫者，荐之韦后，衣以女衣，在宫日夜淫乐。帝与韦后观灯于市里，纵宫女数千人出游，多不归者。政出多门，滥官充溢，府库空竭，民不聊生。<br><br>许州参军燕钦融上言皇后淫乱，干预国政，宗楚客图危社稷。上面诘之，钦融抗言不挠。楚客矫制扑杀之，上意怏怏。由是，皇后及其党始惧。散骑常侍马秦客、光禄少卿杨均皆得幸于后，恐事泄。安乐公主亦欲后临朝，以己为皇太女。乃相与合谋，于饼饣炎中进毒。中宗食之而崩，在位五年。<br><br>太平公主与上官昭容谋，草遗制，立温王重茂为皇太子，皇后临朝摄政。太子即位，时年十六。韦后深忌太平公主与相王。相王子临淄王隆基，阴聚才勇，密图匡复。初，太宗选天下骁勇之士，着虎文衣，跨豹文鞯，谓之百骑。武后时增为千骑，隶左右羽林；中宗谓之万骑，置使以领之。隆基皆厚结其豪杰。隆基与太平公主及公主子薛崇谏、苑总监钟绍京、前朝邑尉刘幽求等，谋诛韦后。会置使韦播高嵩，数榜捶万骑，万骑皆怨。果毅、葛福顺等见隆基诉之，隆基因讽以诛诸韦，皆踊跃自效。<br><br>或谓隆基当启相王。隆基曰：“我曹为此，以徇社稷，事成福归于王，不成以身死，不以累王也。且万一不从，将败大计。”遂不启。微服与幽求入苑中，会于绍京廨舍。夜二鼓，天星散落如雪，幽求曰：“天意若此，时不可失。”于是葛福顺直入羽林营，斩诸韦典兵者以殉曰：“韦后鸩杀先帝，谋危社稷，今夕当共诛之，立相王以安天下。敢有怀两端助逆党者，罪及三族。”羽林士皆欣然听命。隆基勒兵入玄武门，诸卫兵皆应之。斩韦后及安乐公主、武延秀、上官昭容等。幽求曰：“众约今夕共立相王。何不早定？”隆基止之。比晓，内外皆定。隆基乃出见相王叩头，谢不先白之罪。相王曰：“社稷宗庙不坠于地，皆汝之功。”遂迎相王入，收捕诸韦亲党及宗楚客等皆斩之，封隆基为平王，赐薛崇谏立节王爵，以绍京、幽求并参知机务。武氏宗属诛窜殆尽。<br><br>相王旦即位，是为睿宗。废重茂复为温王。睿宗将立太子，以宋王成器嫡长。平王隆基有功，疑不能决，成器辞曰：“国家安则先嫡长，危则先有功，臣死不敢居平王之上。”上从之。<br><br>以隆基为太子，姚元之为兵部尚书，宋璟为吏部尚书，二人同心，革中宗弊政。进忠良，退不肖，赏罚公平，纪纲修举。当时翕然，以为有贞观之遗风。加太平公主实封万户。公主，武后女之妹也，沉敏多权略，武后以为类己，独爱之。及诛二张，公主有力焉。至是又与太子共诛韦氏，屡立大功，益尊重。上尝与之议政，宰相进退，系其一言，荐士骤历清显者，不可胜数，权倾人主，其门如市。公主惮太子英武，数为流言以危之。一日，上谓侍压曰：“术者言五日中当有急兵入宫，御等为朕备之。”张说曰：“此必奸人欲离间东宫，愿陛下早使太子监国，则流言自息矣。”姚元之曰：“张说之言，社稷之至计也。”<br><br>上悦。于是以宋王成器为同州刺史，幽王守礼为幽州刺史，太平公主蒲州安置，命太子监国。次年秋七月，彗星出西方，入太微，太平公主使术者言于上曰：“彗所以除旧布新，又帝座及心前星皆有变，皇太子当为天子。”上曰：“传德避灾，吾志决矣。”八月壬辰，上传位于太子，太子上表固辞，太平公主劝上虽传位，犹宜自总大政。庚辰，太子即位，是为玄宗明皇帝。尊睿宗为太上皇，在位三年。自三品以上除授及大刑政，仍决于上皇。太平公主依上皇之势，擅权用事，与上有隙，乃与窦怀贞、岑羲、萧至忠谋废立，又谋毒上。上与岐王范、薛王业及内给事高力士等定计，以兵三百人召萧至忠、岑羲斩之，怀贞自缢，仍戮其尸。<br><br>上皇下诏，自今军国刑政，一听皇帝处分。上下诏，赐太平公主及公主私人崔湜等死，诸子及党羽死者数十人；惟子薛崇简数谏其母，屡被挞，特免之。上赏高力士功，以为监门将军，宦官稍增至三千余人，多衣绯紫。宦官之盛，自此始。四年六月，太上皇崩，寿五十五岁。<br><br>上励精求治，每事访于姚元之。元之避开元尊号，复名崇。<br><br>及姚崇谒告归，荐宋荐以自代。时赋役宽平，百姓富庶，唐世贤相，前称房、杜，后称姚、宋，他人不得比焉。上素友爱，近世帝王不能及。群臣以代王成器等地逼，请循故事，出刺外州，上不得已，从之，废皇后王氏。时武惠妃宠倾后宫，生寿王瑁，李林甫因宦官言于惠妃，愿竭力保护寿王，妃德之，阴为内助。上擢为礼部尚书。<br><br>时有安禄山者，本营州杂胡，初名阿荦山，姓康，其母则巫也。父死，母携之再适突厥安延偃。会其部落破散，与延偃兄子思顺俱逃入塞，更名禄山，冒姓安氏。又有史窣干者，与禄山同里闬\，先后一日生，及长相亲爱，皆以骁勇闻。窣干因张守珪入奏事，上与语悦之，赐名思明，即史思明也。禄山狡黠，善揣人意，幽州节度使张守珪爱之，以为己子，使为讨击使，又以窣干为将军。至是守珪使讨击使安禄山讨奚契丹之反叛者。禄山恃勇轻进，为契丹所败，守珪以其失律，囚送京师，请斩之。上惜其才，赦之。张九龄固争曰：“失律丧师，不可不诛，且貌有反相，不杀必有后患。”上勿从。张九龄遇事有不可行者，无细大，皆力争之。上在位岁久，渐恣奢欲，怠于政事。李林甫巧伺上意，日夜短九龄于上，上寝疏之，而于林甫转亲矣。上即位以来，所用之相，姚崇尚通。宋璟尚法，张嘉贞尚史，张说尚文，李元纮、杜暹尚俭，韩休、张九龄尚直，皆贤臣，各有所长也。初，上舍长子嗣真而立少子嗣谦为太子，嗣谦后改名瑛，乃赵丽妃所生也。驸马都尉杨洄私附武惠妃，尝伺太子过失，令惠妃泣诉于上。上大怒，欲废之，张九龄力谏乃止。至是，杨洄又谮太子瑛，及鄂王瑶、光王琚潜构异谋。<br><br>上召宰相谋之，李林甫曰：“此陛下家事，非臣等所宜豫。”<br><br>上意乃决，废太子瑛为庶人，赐死城东驿，并瑶、琚皆杀之。<br><br>太子瑛既死，李林甫数劝上立寿王瑁。时武惠妃已薨，寿王无内援，上以忠王玙年长，孝谨好学，意欲立之，犹豫不决，常忽忽不乐。高力士请择长而立，上意遂定。立忠王玙为太子，改名亨。自开元二十四年，罢张九龄而相李林甫。又安禄山性倾巧，善事人，人多誉之，上以为贤。开元二十九年，以安禄山为营州都督，自后改元天宝，以年为载，而国事日非矣。李林甫为相，凡才望功业出己右及为上所厚之文学之士，必百计去之。或阳与之善，啖以甘言，而阴陷之。世谓林甫“口有蜜，腹有剑”。<br><br>初，开元二十三年乙亥，娶蜀州司户杨玄琰之女为寿王妃。<br><br>自武惠妃薨，后宫无当意者。或言寿王妃杨氏之美，上召见，体态丰艳，如妖丽花枝，神魂为之收摄。乃令妃自以己意，乞为女官，号太真，更为寿王娶郎将韦昭训女，潜纳太真于宫中，宠遇一如惠妃，宫中号曰娘子。天宝四载八月，册为贵妃。赠其父玄琰为兵部尚书，叔父玄珪为光禄卿，从铦兄为殿中少监，倚为驸马都尉，姊妹皆赐第，京师宠贵赫然。时妃年二十七，妃每思念寿王，欲私会之。寿王惧祸，避嫌远之。后寿王于代宗十七年薨，六子皆封郡王。<br><br>杨妃晓音律，性警颖，善承迎上意，恩宠无比。民间为之歌曰：“生男勿喜女勿悲，君今看女作门楣。”妃欲得生荔支，岁命岭南驰驿致之。妃又尝以悍妒不逊，送归杨铦第，上为之不食，即召还。贵妃姊妹三人，皆有才色，上呼为姨，并承恩宠，封为韩国、虢国、秦国三夫人。与杨铦、杨锜等五家，竞尚奢侈，势倾天下。以安禄山兼御史大夫。禄山体充肥，腹垂过膝，尝自称重三百斤，外若痴直，内实狡黠，在上前应对敏给，杂以诙谐。上尝戏指其腹曰：“此胡腹中何所有，其大乃尔。”对曰：“更无余物，惟有赤心耳。”禄山欲得常出入禁中，因请为贵妃儿。上与贵妃共坐，禄山先拜贵妃。上问何故？<br><br>对曰：“胡人先母而后父。”上大悦。禄山矫健异常，阳物伟岸而善战，贵妃悦之，因与通焉。上命有司为禄山起第于亲仁坊，敕令但穷壮丽，不限财力。禄山生日，上及贵妃皆赐衣服、宝器、酒馔甚厚。后三日，召禄山入禁中，贵妃以锦绣为大襁褓，裹禄山，使人以彩舆舁之。上闻后宫喧笑，问其故，左右以贵妃三日洗禄山儿对。上自往观之，大喜，赐贵妃洗儿金银钱，复厚赐禄山，尽欢而罢。自是禄山出入宫掖不禁，或与贵妃对食，或通宵不出，颇有丑声扬于外，上不疑也。自唐兴以来，边帅皆用忠厚名臣，不久任，不遥领，不兼统。李林甫欲杜边帅入相之路，以胡人不知书，乃奏言：文臣为将，怯当矢石，不若用寒族胡人。胡人则勇决善战，寒族则孤立无党。上悦其言，始用安禄山等，诸节度使尽用胡人。林甫又数称禄山之美，上既使遥领平卢节度使，又使兼范阳河东节度使，封东平郡王，出镇范阳。上以承平日久，专以声色自娱，委政于李林甫，命百官阅视天下岁贡物于尚书省，悉以车载赐李林甫家。林甫媚事左右，迎合上意，以固其宠，杜绝言路，掩蔽聪明，以成其奸，妒贤嫉能，排抑胜己，以保其位。<br><br>屡起大狱，诛逐贵臣，以张其势。自皇太子以下，畏之侧目。<br><br>在相位十九年，养成天下之乱，而上不悟也。杨贵妃从兄钊，不学无术，从军于蜀，贫不能归。剑南节度使章仇兼琼欲结杨妃为内援，求得之。使献春彩于京师，赆以蜀货万缗。钊至长安，见诸妹分蜀货以遗之曰：“此章仇公所赠也。”于是诸杨日夜誉章仇兼琼，上以兼琼为户部尚书，而钊日贵幸用事矣。以钊为度支郎中，善于聚敛，帑藏充裕，奏请上观之。上由是视金帛如粪土，赏赐无限。钊一岁十五迁，以为文部尚书，文部即吏部也。钊以图谶有金刀语，请更名，上赐名国忠。李林甫既卒，以杨国忠为相国。忠使人诬告李林甫与突厥阿布思谋反，诏追削其官爵，剖其棺。<br><br>初，安禄山以林甫狡狯逾己，故畏服之；及杨国忠为相，禄山视之蔑如也，由是有隙。国忠屡言禄山有反状，上不信。<br><br>国忠以陇右节度使哥舒翰与禄山不协，奏以翰兼河西节度使，与共排禄山。是时中国强盛，自安远门西尽唐境，凡一万三千里，闾阎相望，桑麻翳野，天下称富庶者，无如陇右。翰每遣使入奏，常乘白橐驼，日行五百里。杨国忠言禄山必反，且曰：“陛下试召之，必不来。”上使召之，禄山闻命即至。上由是益亲信禄山。禄山辞归范阳，上解御衣以赐之。禄山惊喜，恐国忠奏留之，疾驱出关，乘船而下，昼夜兼行，日数百里。及至范阳，使副将何千年入奏，请以蕃将三十二人代汉将。韦见素极言禄山反已有迹，所请切不可听，上不听，许之。禄山专制范阳、平卢、河东三道，阳蓄异志，殆将十年，养同罗、奚契丹降者八千余人，谓之曳落河。及家僮百余人，皆力举千钧，骁勇善战，一可当百。又蓄战马数万匹，皆高大善走，天下精兵皆聚于河北。见上春秋高，又武备废弛，素有轻中国心。以上待之厚，欲待上晏驾，然后作乱。会国忠与禄山有隙，屡言禄山且反，上不信，即诬数事以激之，欲其速反，以取信于上。<br><br>禄山于是决意遽反。会有奏事官自京师来，禄山诈为敕书，悉召诸将示之曰：“有密旨，令禄山人讨杨国忠，诸军宜即从军。”众愕然相顾，莫敢异言。于是发所部十五万从，反于范阳，引兵而南。时承平日久，民不知兵，忽闻范阳兵起，远近震骇，所过州县，望风瓦解。上闻禄山已反，乃召君臣谋之。杨国忠洋洋有得色，曰：“今反者独禄山耳，其下皆不愿也。不过旬日，必传首诣行在。”上以为然。安西节度使封常清入朝，上以为范阳、平卢节度使，乘驿诣东京募兵，旬日得六万令人，乃断河桥，为守御之备。封常清与贼战于武牢，败绩。禄山遂陷东京洛阳，徙都之。时禄山子庆宗尚宗女在长安，上因诛之。<br><br>以郭子仪为朔方节度使。平原太守颜真卿起兵讨贼，遣李平间道奏之。上始闻河北诸郡皆从贼，叹曰：“二十四郡，曾无一义士耶？”及平至，大喜曰：“不识颜真卿作何状，乃能如是。”常由太守颜杲卿与长史袁履谦等起兵讨贼，命崔安石等徇河北诸郡，曰：“大军已下井陉，朝夕当至，先降者赏，后降者诛。<br><br>于是河北十七郡，皆归朝廷，合兵二十余万。其附禄山者，惟范阳、卢龙、密云、渔阳、汲、邺六郡而已。杲卿起兵才八日，守备未完，且诸兵各遣分徇诸郡。贼将史思明、蔡希德引大兵至常山城下，杲卿告急于王承业，承业欲窃其功，利于城陷，遂拥兵不救。杲卿昼夜拒战，粮尽矢竭城陷。贼纵兵杀掠，执杲卿、履谦等送洛阳，缚于木桥之柱而剐之，杲卿、履谦至死骂不绝口，颜氏死者三十余人，于是诸郡复陷于贼。安禄山僭号，自称大燕皇帝，贼群臣各加官有差。真源令张巡起兵讨贼，得精兵千人，至雍邱与贾贲合兵，贼将令狐潮引兵攻雍邱，贾贲出战，败死。张巡力战却贼，兼领贲众，贼蚁附攻城。巡束蒿灌脂，焚而投之，贼不得上，城中矢尽，巡缚草为人千余，被以黑衣，夜缒城，潮兵争射之。<br><br>久乃知其藁人，得矢数十万。其后复夜缒城，贼笑不设备，乃以死士斲潮营，贼兵大乱。巡使部将雷万春，于城上与潮语，贼射之，面中六矢而不动，贼疑为木人，谍问之，乃大惊服。<br><br>巡时伺贼隙，出兵击之，积六十余日，大小三百余战，贼遂败走，军声大振。以李光田为河北节度使，子仪、光弼大败贼将史思明于嘉山，复河北十余郡。禄山大惧。子仪、光弼奏请固守潼关，而引兵北取范阳，复其巢穴，则贼不日可定。时贼将崔干佑在陕州，故为羸弱以诱王师，上遣使促哥舒翰进兵复陕洛，翰奏禄山习兵，必羸师以诱我，宜守不宜御。杨国忠言于帝，趋使速战。翰不得已，抚膺恸哭。引兵出潼关，遇崔干佑之兵于灵宝西源，翰大败入关。干佑进攻潼关，克之，执翰关洛阳，翰降于贼。上闻之大惧，召宰相谋之。杨国忠首倡幸蜀之策，上然之。<br><br>明日黎明，上独与贵妃姊妹、皇子、妃主、皇孙，及亲近宦官宫人，出延秋门。妃主皇孙之在外者，皆委之而去。至咸阳望夷宫，日向中，上犹未食。国忠自市胡饼以献，于是民争进粝食，皇孙辈争以手掬食之，须臾而尽。上至马嵬驿，将士饥疲，皆愤怒。陈玄礼以祸由国忠，欲诛之。会吐蕃使者二十余人，遮国忠马，诉以无食。国忠未及对。军士呼曰：“国忠与胡虏谋反。”国忠急走，军士擒杀之，以枪揭其首，并杀其子暄及韩国、秦国二夫人。上拖履出驿门，慰劳将士，令收队。<br><br>军士不应。上使高力士问之，玄礼曰：“国忠谋反，贵妃不宜供奉，愿陛下割恩正法。”上曰：“贵妃居深宫，安知国忠谋反？”力士曰：“贵妃诚无罪，然将士已杀国忠，而贵妃仍在左右，岂能自安？愿陛下审思之，将士安则陛下安矣。”帝乃命专士引贵妃于佛堂缢杀之，时年三十有八。舆尸至驿庭，玄礼等人视之，于是始整部伍为行计。国忠妻与幼子日希、虢国夫人、夫人子裴徽，走至陈仓，县令薛景仙捕诛之。上将发马嵬驿，朝臣惟韦见素一人，父老皆遮道请留。帝为按辔久之，乃命太子于后宣慰父老。父老因曰：“至尊既不肯留，某等愿帅子弟从殿下东破贼，取长安。若殿下与至尊皆入蜀，则中原百姓，谁为之主？”须臾聚至数千人。太子不可，曰：“至尊冒险阻，吾岂可朝夕离左右？”涕泣拔马欲西。建宁王．与宦者李辅国执．谏曰：“逆胡犯阙，四海分崩，不因人心，何以兴复？今殿下从至尊入蜀，则中原之地，拱手授贼矣。不如收西北守边之兵，召郭、李于河北，与之并力讨贼，克复二京，以迎至尊，岂非孝之大者。何必区区温清，为儿女之恋乎？”<br><br>广平王做亦劝太子留。父老共拥太子，马不得行。上总辔待太子，久不至，使人侦之，还白状，上曰：“天也。”乃命分后军二千人及飞龙厩马从太子，又宣旨欲传位于太子，太子不受。<br><br>太子既留，不知所适。建宁王倓请太子诣平凉，从之。一昼夜驰三百里，至平凉，募兵得五百余人？军势稍振。安禄山不意上遽西幸，遣使止崔干佑兵，留潼关凡十日。乃遣孙孝哲将兵入长安，于是贼势大炽，然无选略，日夜纵酒，专以女色财宝为事，无复有西出之意，故上得安然入蜀。太子北行，亦无追迫之患。太子至灵武，裴冕、杜鸿渐等上太子笺，请尊马嵬之命，即皇帝位，以号令四方。太子不许，冕等表五上，固争之，乃许之。是日，肃宗即位于灵武，尊玄宗曰上皇天帝，复以载为年。初，肃宗为太子时，与李泌为布衣交，泌后隐居颍阳，上遣使召之。至是谒见于灵武，上大喜，每事咨之，言无不从。上皇至成都，从官六军，至者千三百人而已。郭子仪等将兵五万，自河北至灵武。灵武军威始盛，人有复兴之望矣。灵武使者至蜀，上皇喜曰：“吾儿应天顺人，吾复何忧！”乃制：“自今改制敕为诰，表疏称太上皇，四海军国重事，皆先取皇帝进止，仍奏朕知。”命韦见素、房王官、崔涣奉传国宝玉册，诣灵武传位，在位四十四年。<br><br>初，上皇每大宴，先设太常雅乐，继以鼓吹，出宫人舞霓裳羽衣。又奏散乐杂戏，教舞马百匹，衔杯上寿，引犀象入场，或拜或舞。禄山见而悦之。至是命搜捕悉送洛阳，禄山宴群臣于凝碧池，盛奏众乐卑舞象怒目不动，禄山尽杀之。梨园子弟往往欷歔泣下，贼皆露刃睨之。乐工雷海清不胜悲愤，掷乐器于地，西向恸哭。禄山怒，缚于试马殿前，肢解之。上欲以建宁王倓为元帅，李泌曰：“广平，兄也，使建宁既成大功，将何以处之？”乃以广平王俶为天下兵马大元帅，李泌为侍谋元帅长史，以讨禄山。帝如彭原，廨舍隘狭。上与张良娣博，打子之声闻于外。李泌言诸军奏报停壅，不宜为此，良娣以是怨泌。张良娣与李辅国表里为奸，皆恶泌。建宁王倓谓泌曰：“先生荐兄广平王为元帅，使侠得尽臣子之礼，无以报德，请为先生除害。”泌日：“何也？”倓以良娣为言。泌曰：“此非臣子所宜言，愿王置之。”倓不从，数于上前诋讦良娣及辅国罪恶。二人谮之曰：“倓恨不得为元帅，谋害广平王。”上怒，赐倓死。广平王大惧，谋去辅国及良娣。李泌曰：“不可，但尽人子之孝可也。”王从之。上以良娣为淑妃，未几，竟立为后，李辅国依附之，势倾朝野。<br><br>安禄山自起兵以来，目渐昏，至是不复睹物，左右动加棰挞，或杀之，人不自保。又欲废庆绪而立嬖妾所生之子庆恩。严庄与庆绪谋，夜使阉竖李猪儿执刀直入帐中，斲禄山腹，出其肠，流血数斗而死。庆绪即皇帝位，以史思明为范阳节度使。<br><br>先是，禄山得两京珍货，悉输洛阳。思明拥重兵，据富资，寝不用庆绪命，庆绪不能制。庆绪使尹子奇寇睢阳，许远告急于张巡，巡入睢阳，与远合兵固守，昼夜苦战。远自知才不及巡，其战事筹划，一听于巡，凡十六日，擒贼将，杀贼兵，贼兵夜遁。尹子奇复引兵攻睢阳，张巡椎牛享士，尽军出战。贼见其少，笑之。巡帅诸将直冲贼阵，贼大溃。明日贼复合兵攻城。巡于城中，夜鸣鼓严队，若将出击者。贼闻之，达旦警备。<br><br>既朋，巡乃寝兵绝鼓，贼以飞楼瞰城中，无所见，遂解甲休息。<br><br>巡与将军南霁云、雷万春等十余将，各将五十骑，开门突出，直冲贼营，营中大乱。巡欲射奇而不识，乃削蒿为矢射之，中者谓巡矢尽，走白子奇。乃得其状，使霁云射之，中其左目，几获之，子奇乃收军还。子奇复围睢阳，城中日蹙。巡乃令霁云突围出，告急于临淮贺兰进明，进明不肯发兵，而爱霁云勇壮，具食延之。霁云曰：“睢阳主人不食月余矣，云虽欲独食，何能下咽？”因啮一指以示进明曰：“霁云既不能达主将之意，请留一指以示信。”归报，座中皆为泣下。子奇久围睢阳，城中食尽，议弃城东走。张巡、许远谋以为睢阳江淮之保障，无睢阳是无江淮也，不如坚守以待之。始与士卒同食茶纸；既尽，又食马；马尽，罗雀掘鼠。雀鼠既尽，巡爱妾霍氏曰：“城陷则妾必死，尸烂于地为蝼蚁所食，甚无益也。不如变无益为有益，妾请以身为粮，延军士数刻之命，以待救。妾丑处，君须自食，以完吾贞。埋骨于地，以还父母。”巡义而许之，乃出爱妾，杀以食士。许远亦杀其奴，然后括城中妇人食之。既尽，继以老弱男子，人知必死，无有叛者，所余仅四百人。贼登城，将士病不能战。巡西向再拜曰：“臣力竭矣，生无以报陛下，死当为厉鬼以杀贼。”城遂陷，巡与南霁云、雷万春等三十六人，俱被杀。生致许远于洛阳，死于偃师。张镐闻睢阳围急，倍道急进，且檄谯郡太守闾邱晓救之。晓不受命，镐至睢阳，城已陷三日矣。镐召晓杖杀之。上享劳诸将，遣广平王俶、郭子仪攻长安。谓子仪曰：“事之济否，在此行也。”子仪对曰：“此行不捷，臣必死之。”回纥怀仁可汗遣其子叶护等，将精兵四千余人至凤翔，广平王俶见叶护，约为兄弟，因帅郭子仪、李嗣业仆固怀恩等，与贼战于长安城西，自午至酉，斩首六万级，贼遂大溃，克复长安，遣使人蜀，请上皇还京师。广平王俶、郭子仪等，将兵取东京洛阳。安庆绪悉发洛阳兵，使严庄将之，以拒官兵。子仪等初与战不利，回纥自南山袭其背。贼惊顾曰：“回纥至矣。”遂溃。庆绪奔河北，广平王俶人东京，回纥纵兵大惊。俶患之，父老请以啰锦万匹以赂回纥，回纥乃止。上皇至咸阳，上备法驾迎于望贤宫。上皇即日幸兴庆官，遂居之。赐郭子仪爵汾阳王，李光弼等功臣各进阶赐爵有差，追赠死节之臣。安庆绪忌史思明之强，欲图之。思明遂以所部十三州来降，沧、瀛、安、深、德、棣等州皆降，虽相州未下，河北卒为唐有矣。<br><br>张镐上言，史思明凶险，人面兽心，难以德怀，愿勿假以威权，征之入朝，分散其兵，补入宿卫，则乱定矣。时上已宠纳史思明，勿听。李光弼以史思明终必为乱，阴使乌承恩图之。<br><br>已而谋泄，思明乃集将佐吏民，西向大哭曰：“臣以十三万众降朝廷，何负陛下，而必欲杀臣。”遂杀乌承恩，挟兵观望。<br><br>上命朔方郭子仪、淮西鲁炅等七节度使讨安庆绪，又命河东李光弼、泽潞王思礼二节度使将所部兵以助之。上以子仪、光弼皆元勋，难以统属，故不置元帅，但以宦官鱼朝恩为观军容使以监之。子仪等大破庆绪于卫州，追至邺，围之。庆绪穷急，求救于史思明，且请以位让之。思明反，发范阳兵十三万救邺。<br><br>九节度使之师既无统帅，号令不一，镇西节度使李嗣业中流矢死。思明引大军直抵城下，官兵步骑六十万与之，刻日决战，未及布阵，思明将精兵五万，直前奋击，大风忽起，吹沙拔木，天地昼晦，咫尺不相辨，两军大惊溃。子仪以朔方军断河阳桥，保东京，战马甲仗遗弃殆尽，诸节度各溃归本镇。史思明杀安庆绪，返范阳，僭号大燕皇帝。鱼朝恩恶郭子仪，因其败，短之于上，以李光弼代为朔方节度使。史思明复入东京，遂引兵攻河阳。光弼以短刀置靴中曰：“战事危，吾国之三公，不可死贼手，万一不利，诸君死敌，我自刭，不令诸君独死也。”<br><br>帅诸将致死击之，贼众大溃，思明遂遁。<br><br>思明猜忌好杀，群下小不如意，动至族诛，人不自保。且爱少子朝清，欲杀长子朝义。立朝清为后。朝义忧惧，乃与步将曹将军谋，遂以兵入，思明逾垣走，射之坠，执而缢杀之，使人至范阳杀朝清、朝义，即伪位称帝。时李辅国、鱼朝恩与张后内外表里，壅蔽作奸，上不能制。上皇居兴庆宫，父老过者，往往瞻拜呼万岁。李辅国言于上曰：“上皇居兴庆宫，日与外人交通，陈玄礼、高力士谋不利于陛下，宜移居大内。”上不听。会上病，辅国乃矫称上语，将射生手五百骑，露刃迎上皇如西内，居甘露殿。高力士流巫州，陈玄礼勒令致仕。上皇不怿，因不茹荤，辟谷，浸以成疾。上欲以郭子仪统诸道兵，取范阳，定河北，为宦官鱼朝恩所阻，事竟不行。上为张后所制，竟不敢诣西内朝太上皇。太上皇崩于神龙殿，寿七十有八。<br><br>上自仲春寝疾，闻太上皇崩，疾甚剧，乃命太子监国。未几上崩，在位七年。<br><br>初，张后与李辅国相表里，晚年因有隙，欲杀辅国，废太子面立己子。辅国与内射生使程元振迁张后于别殿，寻杀之并其二子。辅国引太子素服，与宰相相见，遂即位，是为代宗。<br><br>辅国恃功益横，明谓上曰：“大家但居禁中，外事悉听老奴处分。”上内不能平，以其方握禁兵，外尊礼之，号为尚父，而不名，事无大小，皆咨之。辅国亦晏然处之，封为博陆王。上夜遣盗入其家，斩辅国之首及其一臂而去。上诈敕有司捕盗，遣中使存问其家。上遣中使刘清潭，与回纥修旧好，且征兵讨史朝义。<br><br>先是，肃宗以仆固怀尽女妻回纥可汗，可汗请与怀恩相见。<br><br>怀恩时在凉州，上令往见之。怀恩力言，唐家恩信不可负。可汗悦，遣使上表请助国讨朝义。制以雍王适为天下兵马大元帅，仆固怀恩副之。诸军发陕州，怀恩与回纥为前锋，与李光弼、李抱玉数道并进。官军至洛阳北郊，贼众数万，立栅自固，官军骤击之，贼众大败，口朝义将轻骑数百东走。怀恩进克东京，使其子锡乘胜逐朝义，累战皆捷。锡等追及史朝义，于莫州围之。贼将田承嗣以莫州降，送朝义母及其妻子于官军，朝义以精兵五千，犯北门围而出，奔范阳。贼将李怀仙以范阳降，朝义致不得入，势甚穷促，缢于林中，其下皆散。怀义取其首以献。仆固怀恩与诸军皆还，回纥回国，河北悉定。禄山乱凡三年，庆绪二年，史思明二年，朝义二年，共九年而灭。仆固怀恩恐衰贼平宠，奏以史朝义降将薛蒿为相卫节度使，田承嗣为魏博节度使，李怀仙为卢龙节度使，李宝臣为成德节度使，以自为党援。朝廷亦厌苦兵革，苟冀无事，亦因而授之。<br><br>其后诸镇各收安史余党，坐拥强兵，自署文武将吏，不供贡赋，虽名藩臣，羁縻而已。吐蕃入寇，边将告急，宦官程元振不以闻。及寇奉天武功，京师震骇，诏以雍王适为关内元帅，郭子仪为副元帅，出镇咸阳以御之。子仪闲废日久，部曲离散，至是召募得二十骑而行。至咸阳，吐蕃帅吐谷浑、党项、氐、羌二十余万众，弥漫数十里。子仪使判官王延昌奏请益兵，程元振遏之，竟木召见。上方治兵，而吐蕃已渡便桥，仓猝不知所为，出幸陕州。吐蕃入长安，剽掠府库市里，焚庐舍，长安城中，萧然一空。子仪至商州，行收兵，得四千人，泣谕将士，以共泄国耻，取长安，皆感激受约束。乃使长孙全绪将二百骑出蓝田，昼则击鼓张旗，夜则燃火，多为疑兵。为流言以绐之曰：“郭令公自商州将大军，不知其数至矣。”吐蕃大恐，帅众遁去。诏以子仪为西京留守。<br><br>初，程元振专权自恣，人畏之甚于李辅国，诸将有大功者，元振皆忌嫉，欲害之。吐蕃入寇，上遣使发诸道兵。李光弼等忌元振居中，莫有至者。太常博士柳伉上疏，请斩程元振以谢天下。诏削元振官爵，放回田里。而鱼朝恩复专权用事，及朝恩势倾朝野，上与相臣玄载设谋，擒而缢杀之，以尸还其家，而玄载复专权受贿矣。初，河东节度使辛云京与仆固怀恩有隙，奏怀思谋反，上优诏和解之。遣使征怀恩入朝，怀恩不至。怀恩自兵兴以来，所在力战，一门死王事者四十六人，女嫁绝域，说谕回纥，再复东京，平定河南北，功无伦比，而为人所构陷，愤怨殊深，上书自讼，言甚切至，遂举兵反，寇太原。上谓郭子仪曰：“怀恩父子负朕实深，闻朔方将士思公，公为朕镇抚河东汾上之师。”乃以子仪为副元帅、河中节度使。怀恩将士闻之，皆曰：“吾等从怀恩为不义，何面目见汾阳王。”仆固锡围榆次，其将焦晖、白玉攻杀之。怀恩闻之，入告其母。母曰：“吾语汝勿反，国家待汝不薄，今众心既变，祸必及我，将如之何？”怀恩不对而出。母提刀逐之，曰：“吾为国杀此贼，取其心以谢三军。”怀恩疾走乃免。遂与麾下三百骑，渡河北走。子仪传锡首诣阙，群臣入贺。上惨然不悦曰：“朕信不及人，致勋臣颠越，深以为愧，又何贺焉？”使辇怀恩母至长安，给待优厚，月余以寿终，具礼葬之，功臣皆感叹。郭子仪至汾州，怀恩之众数万悉归之。怀恩北走至回纥，诱回纥、吐蕃、吐谷浑、党项、奴刺等数十万众，俱入寇，自以朔方兵继之。郭子仪奏请诸道节度使，各出兵以扼其冲要。上从之。<br><br>然诸道惟淮西李忠臣即日就道，余无至者。幸怀恩中途遇暴疾死，于是回纥、吐蕃各争长不相睦。郭子仪因前主兵时，素厚回纥，因轻身往见之，说使共击吐蕃。回纥从之，与之设誓定盟而还。吐蕃闻之，夜遁。子仪、回纥合兵追之，战于灵台西原，大破之，斩首以万计。上礼重子仪，尝称郭大臣而不名。<br><br>子仪居亲仁里中通永巷，子妇待妾既多，家众三千，每日洞开重门，直达卧所，出入无禁，颇有丑声闻于外。诸子固谏。子仪曰：“以吾门第，正欲使人共见共闻，则谗慝无由而生。若一禁出入，则猜疑踵至，必致族灭矣！儿女小嫌，何足介意。”<br><br>众乃叹服。其子暖尚升平公主，尝与争言。暖曰：“汝倚乃父为天子耶？我父薄天子而不为。”公主大恚，奔奏之。上曰：“此非汝所知，此言诚然，彼如欲为天子，天下岂汝家有耶？”慰谕令归。子仪闻之，囚暧入待罪。上曰：“鄙谚有云：‘不痴不聋，不为阿家翁。’儿女闺房之言，何足听也？”子仪归，杖暖数十。时有盗发郭子仪父家者，捕之不获。人以鱼朝恩素恶，子仪疑其所使。子仪入朝，朝廷忧其为变，及见上，上语及之，子仪流涕曰：“臣久将兵，不能禁御军士多发人冢，今日及此，乃天谴，非人事也。”朝廷乃安。上在位十七年崩。<br><br>太子适即位，即雍王也，是为德宗。夫肃宗、代宗本中材之主，以人心思唐，赖大将力，克复旧物，乃不思经远之谋，专为姑息之政。节度使尚由军士废立，则其它可知矣。卒之藩镇陆梁，上陵下替，养成乱阶，唐之纪纲大坏，不可复振，则肃、代为之也。德宗新立，外国贡驯象适至。上曰：“象费豢养，而违物性，将安用之？”命纵于荆山之阳。又出宫女数百人，遣中使邵光超赐李希烈旌节，希烈赠以仆马及缣七百匹。上怒，杖光超而流之。于是中使之未归者，皆潜弃所得于山谷，虽与之，莫敢受也。于是中外皆悦，青淄军士，至投兵相顾曰：“明主出矣，吾属犹反乎！”未知后事如何，且听下回分解。