词曰：六代瓜分世界，五胡云扰中原。纵横三百有余年，几度交锋索战。马过生灵齑粉，血流河洛腥膻。耳闻犹自不堪言，有眼休教看见。却说非朝拓跋氏，本东胡别部鲜卑，汉时李陵之后，世为尊长，至诘汾，居匈奴故地。尝由于山泽，见辎车并自天而下，有美妇人，车从甚盛，自称天女，相与偶而去。明年，以所生男授诘汾，是为力徽。力微立，部从寝盛。三国曹魏时，力微遣长子索头沙漠汗入贡。晋武帝时，复遣入贡，幽州刺史卫王瓘，表奏在留并州，既而复遣归国，诸部大人谮杀之。力微年一百四岁卒。子悉禄、禄官相继立。禄官卒，汗次子猗卢立，善用兵，西击匈奴乌桓，皆破之。与刘琨同破前赵，以前赵未可猝灭，大猎而还。晋怀帝封为代公，愍帝封为代王。猗卢欲立其少于比延，为长字六修所弒，猗卢兄猗之子普根，杀六修而自立。画中大乱，遂弱。普根卒，国人立其从父郁律，西取乌孙，东兼勿吉，雄于北方。猗妻惟氏，忌郁肆之强，恐不利于其子，乃杀之，而立其子贺亻辱。<br><br>郁律之子什翼犍，幼在襁褓，其毋王氏，匿于胯中。祝之曰：“天苟存汝，则勿啼。”冬之不啼，乃得免。养于后赵。<br><br>惟氏专制朝政，贺卒，子纥那立。初，代王郁律之子医槐，居于其舅贺兰部，纥那求之不得，引兵击之弗克，贺兰及诸部大人共立医槐为代王，纥那奔宇文部。医槐卒，次弟屈刚猛多诈，诸大人杀之而立其弟孤。孤不可，自诣赵迎什翼犍，请身留为质。后赵主虎义而许之。什翼犍立，分国之半以与孤。时代国寝衰，什翼犍雄勇有智略，国人附之。有众数十方，代国复强。后以继嗣不定，为了实君所弒，代国大乱。前秦主苻坚以兵伐代，取实君车裂之。分代为二部，使刘库仁、刘卫辰统之。贺氏以实君子圭依库仁，自是代并于前秦。前秦者，略阳临渭氐蒲洪也，世为西戎酋长。始，其家池中生蒲，长五丈，时咸谓之蒲家，因以为氏。洪骁勇多雄略，群氐畏服之，初服于晋，后降前赵。后赵遣石虎攻之，洪败降虎。洪说虎遣关中豪杰，及羌氐以实东方，虎从之。徙秦雍豪杰及氐羌十余万户于关东，以洪为龙骧将军，流民都督，使居枋头。枋头者，今北直大名府睿县西南是也。及石虎卒，石遵篡立，罢洪都督，秦雍流民相率西归，路由枋头共拥洪为主，众至十余万。后赵石鉴畏洪之逼，以洪都督关中，僭秦雍州刺史。洪遂据关右，自称大都督三秦王，以谶文有草付应王，又以其孙坚，字永固，背有草付字，遂改姓苻氏。洪为后赵降将麻秋所鸩，僭王位一年，世子健收秋斩之，据长安，称天王一年，称帝三年殂。子生立。生幼少一目，力举手千钧，手格猛兽，走及奔马，击刺骑射，冠绝一时，残忍好杀，自皇后丞相而下，一言之误，立死。无辜及应天变族诛，与酒后被杀者，不可胜数。初，秦主健之弟东海王雄，位兼将相，谦恭泛爱，健甚重之。及卒，子坚袭爵。坚性至孝，博学多能，交结豪杰，与吕婆楼等善。生遣坚击姚襄，擒斩之。襄弟苌以其众降。襄苌皆姚戈仲之子，戈仲，南安赤亭羌人，相传大舜之后。戈仲服于前赵，后襄降晋，复叛晋而奔平阳，据襄陵，欲图关中，坚击斩之。生屡欲杀坚，赖李威营救，始得免。生好剥人面皮，使之歌舞，饮酒无昼夜，乘醉多所杀戮，奇淫异刑。群臣得保一日，如度十年，于是薛赞等劝坚为社稷计。坚问尚书吕婆楼，楼请咨于里人王猛。坚招猛与语，大悦。<br><br>遂与吕婆楼等帅麾下三百人，鼓噪直进，宿卫将士皆舍仗归坚，生犹醉寐。生僭位二年，坚杀之而自立，任用王猛，秦大治。秦主坚有图燕之志，会晋遣桓温伐燕，燕求救于秦，秦王猛密言于坚曰：“燕虽强大，慕容评非温敌也，若使温灭燕，则势愈大，陛下大事去矣，不如与燕合兵以退温。温退则燕亦病矣，我承其敝而取之，不亦善乎！”坚从之。遣洛州刺史邓羌，帅步骑二万以救燕，战于枋头。桓温遁还燕，吴王垂追之，大败温兵。垂还邺，威名益震。太傅评忌之。垂与后妻段氏及子弟侄俱奔秦。秦主坚闻燕太宰慕容恪卒，久有图燕之志，惮垂威名，不敢发。及闻垂至，大喜，以为冠军将军。秦遣王猛督军伐燕，克壶关，所过郡县，望风降附，燕人大震。燕长史申孕叹曰：“邺必亡矣。然赵得岁而吴伐之，卒受其祸。今福德岁星在燕，秦虽得志，而燕之复建，不过一纪耳。”秦王猛入晋阳，大败慕容评于潞州，遂围邺，燕散骑侍郎徐蔚夜开北门纳寿命兵。燕王晖与慕容评奔龙城，秦追获之，前燕亡。王猛知慕容垂必不能久为人下，数劝坚除之，而慕容垂后夫人段氏有绝色，得幸于坚，坚每与之同辇游后庭，故不纳王猛之言，而任垂以兵柄有加。后垂得志，以段氐为后。秦伐晋，取成都，于是晋、凉、益三州入于秦。凉公张天锡，荒于酒色，秦遣苟苌、姚苌将兵灭之，又灭代。于是高句丽、新罗西南夷皆朝于秦。秦清河侯王猛寝疾，秦主坚亲至其第视疾，问以后事。猛曰：“晋虽僻处江南，然正朔在晋，愿勿以晋为图。鲜卑慕容氏、西羌姚氏，我之仇敌，终为大患，宜渐除之。”言讫而终。坚谓太子宏曰：“天不欲使我平一六合耶？何夺吾景略之速也。”景略，猛字也。<br><br>时秦已并吞各国，惟晋未下，欲大举灭晋，群臣谏者皆不听。坚所幸张夫人与幼子诜皆谏，坚曰：“军旅之事，非妇人孺子所知。”遂统百万之众大举伐晋，为晋谢石、谢玄等所破。诸军皆溃，惟慕容垂所将三万人独全。坚以千余骑赴之。垂世子宝与其弟德，皆请杀坚以复燕。垂曰：“我昔为太傅所不容，置身无所，秦王以国土遇我，恩不可忘。”悉以兵授坚。坚集离散，北至洛阳，众十余万。慕容农劝垂乘机复燕，垂善其言。行至渑池，会北狄丁零国翟斌作乱，垂言于坚，请奉诏镇抚北方。坚许之。权翼、石越等言垂必为乱，坚不听，曰：“朕已许之，何可食言？苟有此，亦天命也。”长乐公丕乃给羸兵敝铠，又遣苻飞龙帅氐骑一千为之副。垂行至南阳，夜袭飞龙兵，尽杀之，而与翟斌兵合，垂自称燕王，是为后燕。遣使如邺，告慕容农等起兵相应，以弟德为车骑大将军，封范阳王，帅众二十余万，长驱向邺。慕容农起尽于列人，众至数万。长乐公丕使石越将兵讨之，农大败秦兵，斩越。于是人心骚动，盗贼群起。垂至邺，农引兵会之，遂进攻邺。燕慕容泓起兵华阴，慕容冲起兵平阳，秦主坚谓权翼曰：“不用卿言，使鲜卑至此，关东之地，吾不复争，将若泓何？”乃遣苻睿都督诸军，以姚苌为司马讨之。泓惧，将奔关东，睿驰兵邀之。姚长谏曰：“鲜卑皆有思归之志，故起为乱，宜驱令出关，鸣鼓随之，彼将奔败不暇矣。”睿弗从，与战，果败见杀。苌遣其长史诣坚谢罪，坚怒杀之。苌惧，奔渭北，纠煽羌豪五万余众，推苌为盟主，苌自称秦王，是为后秦。羌胡降者十余万，秦窦冲击慕容冲于河东，冲奔慕容泓，泓众十余万，进向长安。泓谋臣高盖杀泓，泓僭王位一年。盖立冲为皇太弟，承制行事，置百官。未几，称帝于阿房，是为西燕。<br><br>冲颇有自得之志，赏罚任情。慕容盛曰：“十人之长，亦须才过九人，中山王才不逮人，而骄己甚，殆难济乎？”西燕主冲攻长安，秦主坚身自督战，飞矢满体，血流淋漓。冲纵兵大掠关中，士民流散，千里无烟。坚大惧，以谶书云：“帝出五将久长得。”乃留太子宏守长安，自出奔五将山，冲入长安。<br><br>后秦主苌闻坚出奔，遣骁骑将军吴忠师骑围五将山。秦兵皆败走，坚神色自若，忠执之。苌遣人弒坚于新平佛寺，在位二十九年。坚庶子长乐公丕将西赴长安，至晋阳，始知长安不守，坚已死，乃发丧即位，传檄四方，讨慕容垂、姚苌。关陇诸郡复起为秦。西蕉左将军韩延杀西燕主慕容冲，冲僭位一年，而立冲将段随为燕主。慕容永袭段随，破之，率鲜卑男女去长安而东，众推永为河东王，于是长安空虚，后秦主姚苌自安定入长安，即皇帝位，国号大秦。西燕慕容永既去长安，击秦主丕于邺，杀之。丕嗣位一年。永遂进据长安，即帝位。将以秦后杨氏为夫人。杨氏引剑刺之不克，为永所杀。永僭位九年，后燕主垂攻西燕，执慕容永斩之。西燕亡。凡三主，共十一年。前秦南安王登，闻丕被杀，发丧即位，戎夏归之者十余万，伐后秦，所向无前。秦主登击安定，后秦主苌袭破其辎重，掠男女五万口。登后毛氏美而勇，善骑射，兵入其营，犹弯弓跨马，帅壮士力战，杀七百余人，众寡不敌，为后秦所执。苌将纳之，毛后哭且骂曰：“姚苌，汝已杀天子，又欲辱皇后，皇天后土，岂容汝耶？”苌杀之。苌疾甚，还长安，谓太子兴曰：“汝抚骨肉以恩，接大臣以礼，待物以信，遇民以仁。四者不失，吾无忧矣。”僭位八年卒。世子举秘不发丧，自称大将军，帅师伐前秦前秦主登杀之，登嗣位八年殂。太子崇立，奔湟中，兴乃发丧即位。前秦主崇在湟中，为西秦主乞伏干归所逐死，前秦亡，凡六主，共四十五年。后秦主兴，存问孤贫，恤刑狱，进贤退不肖，其贪者残诛之，远近肃然。兴在位二十二年殂，长子泓立。泓懦弱多病，僭位二年，晋太尉刘裕灭之。后其地为夏主赫连勃勃所得。<br><br>其西秦主乞伏干归，先世为乞伏部主服于赵，及赵亡，服于前秦。自苻坚之败，干归兄国仁起兵叛秦，据凉州、临洮、河州，僭王位一年殂。子公府尚幼，群臣立其弟干归。干归杀前秦主崇，尽有陇西之地，僭王位十五年，为国仁子公府所弒。<br><br>干归宁炽盘诛公府而自立，僭王位十六年殂。子暮末立，僭王位四年。夏主赫连定攻之，暮末穷蹙，舆榇出降。夏主定杀之，及其宗族五百人，西秦亡。凡四世，共四十七年。夏国者，匈奴右贤王去卑之后。刘武于前赵刘聪时，以宗室封楼硕公，拜安北将军，雄据肆卢川。武生豹子，豹子生刘卫辰，前秦主苻坚，因代国之乱，分代为二部，自河以北属刘卫辰，屯代来城，及坚败秦，遂有朔方，今陕西、宁夏等地。魏主拓跋圭伐之，卫辰败，为其下所杀。魏诛其宗党五千余人，投尸于河。卫辰少子勃勃奔薛干部，薛干送勃勃于前秦，骠骑将军没奕干，奕干以女妻之，降于后秦。后秦主兴见勃勃而奇之，以为安北将军，使镇朔方。秦、魏通好，勃勃大怒，遂叛秦，袭杀没奕干，并其众，自谓夏后氏之苗裔，自称大夏天王，改姓赫连氏。秦主兴自将击之，勃勃掩其不备，秦兵大败。勃勃筑都城于黑水之南，名曰统万，今宁夏卫是也。晋太尉刘裕伐后秦，既灭后秦，而归勃勃，以兵取其地，而国始大。勃勃性骄虐，视民如草芥。凡造兵器成，呈之，工人必有死者。箭射甲，不入则斩为弓矢者，入则斩甲匠，由是器物皆精利。勃勃僭位十八年殂。于昌立，僭位三年。魏太武帝焘伐夏，克夏都统万城。夏主有三女，皆绝色，魏主皆纳为贵妃。<br><br>夏主奔上邽，以兵来攻安定城，亲自搏战，军士识其貌，争赴之。夏主昌败走，马蹷被擒送平城。魏主以女故，善遇之，以妹始平公主妻之，封为秦王。夏主昌弟平原王定奔平凉称帝，僭号四年。魏太武帝袭平凉，克之，以夏主定之，后赐豆代田。<br><br>夏主中重创，单骑走上邽，夏主畏魏之逼，整兵击西秦，败之。<br><br>西秦王乞伏暮末舆榇出降，夏主杀之，及其宗族五百人。又欲济河，击北凉王蒙逊而取其地，吐谷浑王遣兵击败之，执夏主定以归，送于魏，夏亡，凡三主，共二十五年。其后秦、西秦、夏已经叙明，下再叙后燕及北燕事迹。<br><br>却说后燕慕容垂既叛，前秦苻坚复前燕旧业，乃定都中山称帝。翟斌恃功骄恣，邀求无厌，复与前秦苻丕通，垂杀之。<br><br>魏主拓跋圭叛燕，燕主垂遣太子宝伐之，大败而还。垂因大举自将袭魏，克平城而王，至上谷而殂。僭位十二年。太子宝立。魏主圭从井陉趋中山击信都，燕主宝悉出珍宝及宫人，募群盗以击魏，夜袭魏师，大败奔还。尚书郎慕容舆皓谋弒宝，而立宝弟赵王麟，不克，奔魏，麟由是不自安，遂作乱。燕主宝出走，城中立开封公祥为主。麟杀之而自立。魏克中山，慕容麟奔邺，麟说范阳王德，南徙滑台，魏遂取邺，麟上尊号于德。德，前热主皇光之于也。用兄垂故事，称燕王，寻称帝，更名备德，都广固，今山东青州府是也，是为南燕。麟后谋后，德杀之。备德僭位七年殂，无子，以兄子超为嗣。超僭位六年，猜虐日甚，政出权幸。晋太尉刘裕灭之，斩于建康市，南燕亡。<br><br>凡二主，共十三年。<br><br>燕主宝在龙城。龙城，今北直永平府是也。欲调兵复中原，于长乐王盛谏不听。行至乙连，长上段速骨因众心惮征役，遂作乱。宝奔还龙城，尚书兰汗潜与速骨通谋，诱杀辽西王慕容农。速骨入城，纵兵大掠。宝盛皆轻骑南走，兰汗遣使迎宝。<br><br>宝以汗燕主垂之舅，而盛妃之父，谓必无他，遂行。盛泣谏，不听，盛乃与将军张真下道避匿。宝去龙城四十里，汗遣弟加难弒之，并杀太子策，自称昌黎王。盛欲赴京，张真止之，盛曰：“今我穷困归汗，汗性愚浅，必不杀我。旬月之间，足以展我志矣。”遂往见汗。汗妻乙氏及盛妃皆涕泣请盛，汗乃舍之，待之如初。”盛内则离间其兄弟，外则潜结党，汗与加难治兵相攻，引李早、张真为腹心。早、真盛所素厚也。因汗醉，盛逾垣入，与李早、张真等诛汗，内外帖然。盛下令即位，自贬号曰庶人天皇，务峻威刑，人不自保。前将军段机等作乱，盛帅左右讨之，被伤而殂。僭立四年。中垒将军慕容拔等白丁太后，以国多难，宜立长君，乃废太子，迎垂少子河间公熙立之。熙纳故中山尹苻谟二女，长曰女戎娥，为贵人，次曰训英，为贵嫔，皆有绝色，熙极宠爱之。丁太后怨恚，熙逼杀之，女戎娥寻卒，熙以训英为后。作龙腾苑，方十余里，筑景云山，高十七丈。起逍遥宫，连房数百，与苻后游宴其中，顷刻不能离。<br><br>及后卒，熙哭之，绝而复苏。大殓既讫，复启其棺，与之交接，斩衰食粥，百官哭，无涕者罪之。及葬，丧车高大，毁北门而出。熙披发徒跣，步送二十余里。初，燕中卫将军冯跋得罪于熙，亡命山泽，至是因民之怨，潜入龙城，及熙出送葬，与左卫将军等作乱，推夕阳公云为主，闭门拒守。熙军无故惊散，熙微服匿林中，为人执送云，并其诸子杀之。熙僭位七年，云遂即天王位，复姓高氏。后燕亡，凡四世，共二十四年，前后二燕，通共八十八年。高云僭天王位三年，为幸臣离班、桃仁所弒。众斩班、仁，推冯跋为主，是为北燕。跋勤于政事，轻傜薄赋，慎择守宰，燕人悦之。僭位二十二年，及病笃，命太子翼摄国事，勒兵听政。宋夫人欲立其子受居，谓翼曰：“上疾将瘳，奈何遽欲代父临天下乎？”<br><br>翼性仁弱，遂还东宫。宋夫人矫诏，绝内外，谋立受居。跋弟中山公宏帅甲入禁中，宿卫皆散，夫人命闭东阁。宏家僮逾阁而入，射杀女御，跋惊惧而殂。宏遂即天王位，太子翼帅东宫兵出战而败，为宏所杀。跋有子百余人，宏皆杀之。魏太武帝焘数伐燕，蕉主宏屡败失地，魏拔燕白狼城，宏奔高丽，后为高丽所杀。宏僭位六年，而为魏所灭，北燕亡。凡二世，共二十八年。诸燕之事已经叙完，下叙诸凉之事。<br><br>初，前秦主苻坚以吕光为骁骑将军，总兵十万，铁骑五千，伐西域。光，略阳氐人，字世明，齐太公吕尚之后、吕婆楼字广平之子也。光等领兵行，越流沙三百余里，焉耆等国皆降。<br><br>龟兹王帛纯，婴城固守，求救于狯胡。狯胡王遣骑及诸国兵合七十余万以救之，光大破之。帛纯出走，光入其城。城如长安，市邑宫室甚盛，光抚宁西域，恩威甚着。远方诸国，前世所不能服者，皆来归附。光以龟兹饶乐，欲留居之，天竺沙门鸠摩罗什曰：“此不足留，将军东归，自有福地可居。”光乃以驼二万余头，载外国珍宝奇玩，驱骏马万余而还。秦凉州刺史梁熙，谋闭境拒之，光擒斩熙，入姑藏，自领凉州刺史，郡县皆降。吕光得秦主坚凶讯，举军缟素，大赦改元，自称三河王，寻称天王，国号大凉，以秃发乌孤为河西都统。乌孤破凉取金城，自称平西王，是为南凉。凉尚书沮渠蒙逊叛据金山，建康太守段业叛后凉，蒙逊以众归之，是为北凉。此建康在陕西行都司，高台千户所。吕光疾甚，立太子绍为天王，自号太上皇帝，以庶长子太原公纂为太尉，常山公宏为司徒，戒之曰：“汝兄弟辑睦，则祚流万世。若内自相图，则祸不旋踵。”遂殂。<br><br>僭位一十四年。太子结立，吕光弟宝之子超谓绍曰：“纂为将多年，观其举止，必将为变，请早除之。”绍曰：“先帝言犹在耳，纵其图我，我视死如归，终不忍为此。”绍立方五日，庶兄纂及其弟宏夜帅壮士攻广夏门而入，吕超帅卒二千赴难，大溃。超奔广武，绍自杀，纂即天王位。吕赶自广武上疏陈谢，纂复其爵位。又以宏为大司马，宏以功高地逼，遂以东苑兵作乱，纂击破之，宏将奔南凉，吕方执送纂，斩之。纂纵兵大掠，悉以东苑妇女赏军，而宏之妻女亦在其中。纂嗜酒好猎，与吕超等饮于内庭，超兄隆数劝纂酒，纂大醉，超取剑刺之，洞胸而死，僭位三年。纂后砀氏，命禁兵讨超，杜尚止之，皆舍杖而降。超遂推其兄隆即天王位。杨氏有美色，超将纳之，后大骂，尽书而死。后凉主吕隆多杀豪望，人不自保。焦朗等使人说后秦主姚兴，遣兵自金城济河，直趋姑藏，吕超等逆战大败。<br><br>南凉主辱檀，及北凉沮蒙逊，互出兵攻吕隆，隆降于后秦主姚兴，僭位三年，后与其子弼以谋反诛，后凉亡。凡四世，共一十八年。其自后凉分据者，有南凉秃发氏。秃发之先，河西鲜卑也，与拓跋魏同祖。西晋武帝时，秃发树机能陷凉州，武帝以马隆为武威太守，击破之。树机能为部下所杀。从弟务扎立。务丸卒，子椎斤立亢。椎斤年一百一十岁卒，子思复健立。思复健卒，子乌孤立，雄勇有大志。吕光据凉，拜乌孤为冠军大将军，河西鲜卑大都统，封广武公。<br><br>未几叛凉，取金城，金城即今临洮府兰州是也。乌孤徙治乐都，自称平西王，湟河、浇河太守皆以郡降。岭南羌胡数万落皆附焉。乌孤僭王位三年，因醉走马，伤肋而殂，弟秃发利鹿孤立。<br><br>利鹿孤僭王位三年殂，弟秃发傅檀立，僭王位十三年，吐谷浑乙弗等部皆叛，亻辱檀讨之，西秦王乞伏炽盘袭乐都，亻辱檀降于炽盘，炽盘鸩杀之，南凉亡。起乌孤，凡三世，共十八年。其自后凉分据者，又有北凉。<br><br>北凉沮渠之先，世为匈奴。左沮渠王，因以官为氏，世为部曲。后凉主吕光以沮渠罗仇为尚书，从伐西秦而败。仇弟曲粥劝仇背凉，仇不从。仇与粥皆见杀。仇弟之子蒙逊，雄杰有策略，涉猎书史，以其丧归葬，会者万余人。蒙逊哭谓众曰：“吕王无道，多杀不辜，今欲与诸部雪二父之耻。复上世之业，何如？”众称万岁。遂结盟起兵，攻凉临松郡，拔之，屯据金山。蒙逊从兄男成，说太守段业叛凉，推业为凉州牧，蒙逊帅众归之，业自称凉王，以蒙逊为尚书左丞，是为北凉。北凉主段业，惮蒙逊勇略，蒙逊深自晦匿。蒙逊素惮索嗣马权男成，皆谮杀之。遂举兵反。业使将军田昂击之，昂以众降业，左右皆散，蒙逊杀之，擢任贤才，文武咸悦。伐南凉，南凉主亻辱檀奔乐都，蒙逊拔姑藏，徒都之，自称河西王，又灭西凉。蒙逊僭位二十九年殂。世于菩提幼弱，国人立其庶长子牧犍为河西王。魏太武帝焘，以其妹武威公主妻牧犍。牧犍之嫂李氏，有殊色，牧犍兄弟三人递传而争嬖之。李氏与牧犍之姊共毒魏公主，魏主遣医乘传救之，得不死。魏主征李氏，牧犍不与，魏主伐凉，姑藏城溃牧犍出降，僭位七年，后为魏主所杀，北凉亡。起段业，凡三主，共三十九年。其起灭于北凉者，有西凉李暠，暠字符盛，敦煌胡人。汉前将军李广之后，好文学，有令名，北凉主段业以为敦煌太守，都督镇西将军，寻叛北凉，自称西凉公，取沙州、秦州、凉州等地，取酒泉徙都之。酒泉今肃州卫是也。暠僭位十八年殂。其后七世孙。为唐高祖今世子歆立，歆僭位四年。北凉主蒙逊欲取西凉，诈引兵攻秦，而潜还师以待之。西凉主歆果将少骑三万袭北凉，北凉主蒙逊击杀之。歆弟敦煌太守李恂等奔北山，蒙逊以索元绪为敦煌太守。<br><br>初，李恂在敦煌有惠政，索元绪粗险好杀，大失人和，郡人逐元绪，密信召恂，推恂为敦煌王。北凉主筑堤壅水以灌敦煌，李恂自杀，僭位一年。蒙逊屠敦煌，西凉亡。凡三世，共二十二年。此外又有仇池。东汉南帝时，略阳清水氏杨驹，始居仇池。仇池山，在陕西巩昌府成县西北百里。其城天然，石角外向，如雉堞然。地方百顷，其傍平地二十余里，四面斗绝，为羊肠蟠道，三十六回而上。三国时，驹孙杨千万附于曹魏，魏封为百顷王。传杨飞龙、杨茂搜、杨难敌、杨毅、杨初、杨国、杨俊、杨世，杨纂、杨安、杨定、杨盛，蒙闻晋亡，不改义熙年号，谓世子元曰：“吾老矣，当终为晋臣，汝善事宋帝。”<br><br>　　盛卒，元立。元卒，弟难当立，降于元魏。魏封为南秦王，再<br>　　传杨保宗、杨文德、杨元和、杨僧嗣、杨文度、杨文宏、杨后<br>　　起、杨集始、杨绍先。时杨集起、杨集义等立绍先为帝以叛魏。<br>　　魏梁、秦二州刺史邢峦击破之，执送洛阳，灭其国，仇池亡。<br><br>起汉献帝，终梁武帝，凡二十五世，共二百八十七年。五胡诸国，今已讲完，再叙北朝元魏之事。<br><br>却说北朝元魏，初为代国，自前秦主苻坚灭代，分之为二。<br>　<br>使刘库仁、刘卫辰统之。卫辰之后为复国，见前不赘。库仁招抚离叛，恩信并着。拓跋圭之母窦氏，以圭走依库仁，库仁事圭，恩勤周备，不以废兴易意。尝谓诸子曰：“此儿有高天下之志，必能恢隆祖业，汝曹当谨遇之。”及前秦国乱，诸部大人共推拓跋圭为主，大会于牛川，即代王位。自代灭后，至是十年而复兴。牛川，即今直隶万全都司怀来卫是也。圭务农息民，国人悦之，改国号曰魏，服于后燕，后与魏绝，破柔然，获马兰十余万，牛羊四百余万，国用遂饶。又破后燕而取其地之半，迁都平城称帝，是为太祖道武帝。袭高车，破其众三十余部，获马三十余万，诸部大震。复败后秦之师，遂为强国。置五经博士，增国于太学生员三千人。圭问博士李先曰：“天下何物可以益人神智？”对曰：“莫如书籍。”圭遂命郡县大索书籍，悉举平城。初，圭纳刘头眷女，宠冠后庭，生子嗣，即明元帝。及克中山，获燕主宝幼女，又宠之，将立后，用其国故事，铸金人以卜之。慕容氏象成，遂立为后。圭又见贺太后之妹美，请纳之。太后曰：“不可，是过美，且已有夫。”圭密令人杀其夫而纳之，生清河王绍，凶狠无赖。时圭服饵丹药，躁怒无常，因怒杀人无算。欲立齐王嗣为太子。魏故事：欲立嗣子，先杀其母，乃赐嗣母刘贵人死，召嗣谕之。嗣性孝，哀泣不自胜。<br><br>圭怒，嗣还舍，日夜号泣。圭复召之，左右曰：“上怒甚，人将不测，不如且避之。”嗣乃逃匿于外，惟帐下车头王洛儿随之。圭又以事责贺夫人，将杀之。夫人密求于其子绍。先是神有巫尝诫圭，当有暴祸，惟诛清河，杀万人，乃可免。圭乃杀清河一郡，常手自杀人，欲令满万魇之。圭寝处人莫能知，惟爱妾名万人者知之。清河王绍年十六，万人与之私通。至是绍欲救母弒父，令万人为内应，绍逾垣入宫弒圭。圭临死曰：“清河万人之言，乃汝等耶？”太武帝在位二十二年。嗣在外闻变，遣王洛儿夜入平城，告将军安同等，众翕然奉迎，卫士执绍送嗣。嗣并贺氏及万人等为内应者，皆銮食之。乃即位，是为太宗。”月元帝。任用崔浩，劝课农桑，人民安富。有事于太庙，助祭者数百国。在位十五年殂。太子焘立，是为世祖太武帝，仍用崔浩。魏主为人，壮健鸷勇，临城外阵，亲犯矢石，左右死伤相继，神色自若，将士畏服，咸尽死力。明于知人，或拔于卒伍之中，听察精微，下无遁情，赏不遗贱，罚不避贵，由是兵甲强盛，战无不克。灭夏、灭北燕、灭北凉，取仇池。北朝诸国，皆并于魏。又平西域及柔然、高车等国。除江左南朝外，居然一统。振兴文学，垦田积粟，魏国大治。惜其不念崔浩之功，以其作史暴扬国恶，诛及其族，为少过耳。<br><br>太武帝以太子晃监国，中常侍宗爱扌勾之，晃以忧卒。魏主追悼太子不已。宗爱惧诛，遂弒太武帝，而立帝子南安王余。太武帝在位二十九年。未几宗爱复弒余。尚书源贺、陆鹿等勒兵诛爱，奉太子晃之于皇孙浚即位，是为高宗文成帝。任用高允静以镇之，怀集中外，魏国大治。立子宏为太子，使其母李贵人条记所事，付托兄弟，然后依故事赐死。文成帝在位十四年殂。<br><br>献文帝宏立，年方十三，冯太后临朝称制。虽淫乱而能任用高允，魏国无事。魏主李夫人生子宏，冯太后自抚养之，遂还政于献文帝。帝始亲政，刚毅有断，勒于政事，赏罚严明。援清节，黜贪污，魏国称治。因好黄老浮屠之学，传位于太子宏，自号太上皇帝。子孝文帝宏立，生方五岁，幼有至性，显祖病痈，宏亲为吮之。及受禅，悲不自胜。显祖问其故？对曰：“代亲之感，内切于心。”群臣奏曰：“今皇帝幼冲，万机大政。<br><br>犹宜陛下总之。”显祖从之。初，太上嫡母冯太后素幸李奕，太上怒，因事杀之。冯太后由是恨太上，密鸩杀之。在位六年，在太上位又五年而被弒。<br><br>高祖孝文帝宏即位，冯太后复临朝称制。太后聪察知书，计晓政事，多权数，减膳馐，被服俭素。然性淫；每多外交。魏主宏性至孝，承颜顺志，事无大小，皆仰成焉。太卜令睿得幸于冯太后，迁尚书令，爵中山王。至是病，太后屡至其家。及卒，赠谥立庙，文士作诛者百余人。及葬，自称姻旧，衰经哭送者千余人。魏主以睿子代为尚书令。太后自以失行，畏人议己，群下语言，稍涉疑忌，辄杀之。太后前后临朝，凡二十五年殂。<br><br>孝文勺饮不入于口者五日，哀毁过礼。初，太后忌孝文英敏，恐不利于己，盛寒，闭之冷室，绝食三日，欲废之，而立咸阳王禧，东阳王丕等固谏乃止。魏主初无憾意，惟深德丕等，又有宦者谮魏主于太后，太后杖魏主数十，至是亦不追问。魏咸阳公高允卒，允历事五帝，卒年九十八岁。孝文帝始禁同姓为婚，拜祀周公、孔子，行养老礼，以平城地寒，风沙常起，乃迁都洛阳，改姓元氏，初定族姓，兴礼乐，变华风。禁胡语，求遣书，立国子太学、四门小学于洛阳，魏主好读书，手不释卷，善属文，多于马上口占，既成，不更一字。自太和十一年以后，诏策皆自为之。好贤乐善，情如饥渴，所与游接，常寄以布素之意。友爱诸弟，始终无间，精勤庶务，从善如流。制礼作乐，蔚然可观，有三代之风焉。魏主宏连年在外，后冯氏私于幸臣高菩萨。魏主还，收菩萨等诛之，而不忍废后。时魏主因御齐师得胜，疾甚而还。至谷塘，原以嗣子恪托其弟司徒彭城王勰，勰虑权宠震主，取罪必重，涕泣固辞。魏主手诏太子曰：“汝叔父勰，清规榇德，松竹为心，吾百年后，其听勰辞蝉冕，遂其冲挹之性！”又谓勰曰：“后官久乖阴德，吾死后，可赐自尽，葬以后礼。”遂殂，在位二十九年。<br><br>太子恪至鲁阳，遇梓宫，乃发丧即位，是为世宗宣武帝。<br><br>嬖幸擅权，幸臣赵邕及外戚高肇等用事，魏政始衰。高肇怨彭城王勰，数谮于魏主，诬以谋反，以酒毒杀之，举朝莫不丧气。魏主立于诩为太子。诩，胡贵嫔所生也。魏自是不杀太子之母。<br><br>宣武帝在位十六年殂，子肃宗孝明帝诩立。胡太后临朝称制。太后聪悟，好读书，善属文，射能中针孔，政事皆手笔自决。<br><br>作永宁寺浮屠，高九十丈，极土木之美。僧房千间，珠玉锦绣，骇人心目。遣比丘慧生如西域求佛书，慧生出魏境西行二年，至干罗国，得佛书一百七十部而还。胡太后弒故正宫商太后，以尼礼葬之。帝叔太傅清河王怿，美风仪，胡太后逼而淫之。<br><br>然怿素有才能，辅政多所匡益。侍中元义、卫将军刘腾，恃宠擅权，怿每裁抑之，义、腾诬怿欲毒杀魏主，闭永巷门，太后不得出，执怿杀之，还政魏主。幽太后于北宫，魏主不得省见，太后不免饥寒。义遂辅政，与腾表里擅权。义嗜酒好色，贪吝宝贿，牧守长令，率皆贪污。百姓穷困，人人思乱，及刘腾死，魏主与太后左右防卫稍缓，母子乃得相见。太后定计，使义解兵权，复临朝摄政。因赐元义死。<br><br>胡太后自再临朝以来，颇事妆饰，数出游，李神轨、徐纥等俱得幸于太后，郑俨尤为得幸，使领尚食典御，昼夜在禁中。<br><br>每休沐，太后常遣宦者随之，俨见其妻，惟得略言家事而已。<br><br>嬖幸用事，政事纵驰，盗贼蠭起。葛荣肆乱国号齐，封疆日蹙，国用耗竭，讨虏大都督尔朱荣，兵势强盛，魏朝惮之。魏主年寝长，太后自以所为不谨，凡魏主所亲信者，辄以事去之。于是母子之间嫌隙日深。魏主及郑俨、徐纥等逼于太后，不能去，密诏尔朱荣举兵内向，威逼太后。荣以高欢为前锋，行至上党，魏主复以私诏止之。郑俨、徐纥恐祸，乃阴与太后谋鸩魏主。<br><br>宣武帝在位十六年殂，立皇子为帝。既而下诏自：“潘嫔所生，实皇女也。故临洮王宝陴世子钊，高祖之孙可立。”遂迎钊即位，年方三岁。尔朱荣闻之，抗表领兵赴阙，立彭城武宜王勰之孙子攸为帝，是为敬宗孝庄帝。以荣都督中外诸军事，封太原王。李神轨、郑俨、徐纥等皆远遁，太后及后宫皆落发为尼。荣遣骑执胡太后及幼主钊沉之于河，杀王公以下二千人。尔朱荣之女先为孝明帝嫔妃，至是荣欲魏主纳为后，魏主从之，荣甚悦。尔朱荣讨葛荣，擒之。冀、定、沧、瀛、殷五州皆平。荣虽身居外藩，遥制朝政。敬宗外逼于荣，内迫于后，快怏不乐。唯幸寇盗未息，与荣相持。及荣告捷，殊不喜，因密有图荣之意。<br><br>乃用阳城王微之计，声言皇子生，荣遂与元天穆俱入朝贺喜。<br><br>光禄少卿鲁安、典御李侃晞等俱抽刀入，荣起趋御座。魏主先横刀于膝，遂手刃之，并杀于穆及荣子菩提等，赦其余党。内外喜噪，百僚入贺。是夜，荣从弟世隆帅荣部曲焚西阳门，出屯河阴，索太原王尸北遁。荣侄兆闻荣死，自汾州帅骑据晋阳。<br><br>世隆至长子兆来会之，推立太武帝五世孙长广王晔为帝，大赦改元。兆以轻兵倍道兼行，从河桥西渡直叩宫门，宿卫乃觉，弯弓欲射，矢不得发，一时散走。兆骑执魏主，锁于永宁寺楼上，在位二年。兆纵兵大掠，捕杀皇子，污辱嫔妃公主，杀临淮王彧等。魏主寒甚，就兆求头巾，兆不与，寻缢杀之。尔朱世隆兄弟以长广王晔疏属，欲更立亲近，以从人望，乃废晔，在位一年，而更立献文帝之孙广陵王恭，是为节闵帝。<br><br>初，葛荣之乱，部众流入并肆者二十余万，谋乱不止。尔朱兆患之，问计于高欢。欢曰：“宜选王心腹使统之。”兆即以其众委欢，以为冀州刺史。欢自此得兵柄，不可复制矣。魏河北大史高干与其弟敖曹起兵讨兆。高欢起兵屯壶关，声言欲讨干。干潜往谒之，说欢讨兆。时赵郡太守李元忠赤说欢讨兆。欢大悦，起兵讨尔朱氏，立太武帝玄孙渤海太守元朗为帝，自为丞相。纵反间计，使尔朱世隆兄弟与兆互相猜疑。欢遂进战，大破兆军。欢又进击尔朱兆等于邺，复大破之，兆自杀，尽灭尔朱氏之党，遂幽节闵帝于崇训佛寺，寻弒之，在位二年。欢又以元朗疏属，乃废朝，朗在位厂年，而立孝文帝之孙乎阳王修，是为孝武帝。雍州刺史贺拔岳，遣司马宇牢泰诣晋阳，观高欢之为人，欢奇其状貌，将留之，泰固求复命，欢乃遣之行，还谓岳曰：“欢之所以未篡者，正惮公兄弟耳。宜潜为之备。”<br><br>岳大悦，以夏州被边要重，乃表用奉以镇之。未几，岳为陈悦所杀。泰讨杀悦，而代领岳众。魏大丞相高举举兵反，中军将军王思政言于魏主曰：“高欢之心，昭然可知。宇文泰乃心王室，今往就之，还象旧京，何虑弗克。”魏主从之，以五千骑西赴长安。泰备仪卫迎帝，谒轴于东阳驿。魏主遂入长安，以泰为尚书令，军国之事，咸取决焉。魏主下制，数高欢罪恶，召荆纠刺史贺拔胜尽行在所。胜迟疑不决，后竟奔梁。高欢勒兵追魏主修不及，遂还洛阳，集百官耆老，立孝文帝曾孙清河世子善见为帝，是为孝静帝。北迁都邺，时谓之东魏。魏主修至长安，未几，复与宇文泰有隙，饮酒遇鸩而死，在位三年。<br><br>泰立孝文帝孙南阳王宝炬即位，都长安，是为西魏文帝。自是而东魏、西魏分为二矣。魏自拓跋力微，至什翼犍国号代，凡十三主。起汉献帝庚子，晋孝武帝丙子，共一百五十七年，而灭于秦。又自道武帝拓跋圭再建国起，改号魏，至梁武帝癸丑，共一百五十七年而分。其后东魏篡于齐，西魏篡于周；欲知后事如何，且听下回分解。