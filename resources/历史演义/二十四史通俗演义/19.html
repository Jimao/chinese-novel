诗曰：<br><br>　　马力牛筋为子孙，龙争虎斗闹乾坤。<br>　　战尘摩擦英雄老，杀气熏蒸日月昏。<br>　　千载几人传后代，百年谁主吊忠魂。<br>　　孔明若晓其中意，高卧南阳紧闭门。却说曹丕篡汉，蜀中传言汉帝已遇害，于是汉中王刘备发丧，即皇帝位于武担之南。大赦，改元章武，是为昭烈皇帝。<br><br>以诸葛亮为丞相，立宗庙，祀高祖以下。立夫人呆氏为皇后。<br><br>吴氏系将军吴懿之妹，刘璋兄瑁之妻也。立子禅为皇太子。帝耻关公之殁，将击孙权。翊军将军赵云谏曰：“国贼乃曹操，非孙权也。今曹丕篡位，众心未附，当因此时早图关中，居河、渭上流，以讨凶逆，则关东义士必有应者；不当置魏，先与吴战。兵势一交，不下，非良策也。”群臣谏者甚众，帝皆不听，留诸葛亮辅太子守都，而自率诸军东下。车骑将军张飞，勇猛亚于关公。公善待卒伍，而傲于士大夫；飞爱敬士大夫，而不恤军人。帝常戒之，飞不改，至是率兵万人，会江州。临发，为帐下张达、范强所杀，以其首奔孙权。帝闻飞营都督有表，曰：“噫嘻，飞死矣。”孙权遣诸葛瑾使蜀求和，帝不许。帝遣吴班、冯习，攻破权将李异等于巫县，进军秭归，权以陆逊为大都督以拒之。帝进军猇亭，自巫峡建平连营至夷陵界，立数十屯，连营七百余里。自正月与吴相拒，至六月不决。帝遣吴班将数千人于平地立营。吴将士皆欲击之，陆逊曰：“此必有诈，且观之。”帝知其计不行，乃引伏兵八千从谷中出。逊曰：“所以不听诸军击之者，揣之必有计也。”陆逊将进攻汉军，诸将皆曰：“攻备当在初时，今乃已入五六百里，相守经七八月，其诸要害皆已固守，攻之必无利矣。”逊曰：“备是猾虏，更变常多。其军始集，思虑专精，未可干也。今驻已久，不得我便，兵疲计沮，诈不复生，殄灭此寇，正在今日。”乃先攻一营，不利。诸将皆曰：“空杀兵耳。”逊曰：“吾已得破之之术矣。”乃令人各持一把茅，每间一营，攻一营，以火攻拔之，斩张南、冯习等。破其四十余营。汉将杜路、刘宁等穷迫请降。帝升马鞍山，陈兵自卫，逊督诸军四面攻之，死者万数。帝夜遁，仅得入白帝城。其舟船、器械、水步军资一时尽净，尸骸塞江而下。帝大惭恚曰：“吾乃为陆逊所折厚，岂非天耶！”帝疾笃，命丞相亮辅太子。<br><br>帝谓亮曰：“君才十位曹丕，必能安国家，定大事。若嗣子可辅则辅之；如其不可，君当自取，无为他人有也。”亮泣涕曰：“臣敢不竭股肱之力，效忠贞之节，继之以死。”帝又敕太子曰：“勉之，勉之！勿以善小而不为，勿以恶小而为之！惟德惟义，可以服人，汝父德薄，不足效也。汝与丞相从事，当事之如父。”遂崩于白帝城。在位三年，年六十三岁。<br><br>丞相亮奉丧成都，太子禅即位，时年十七，是为后主。尊皇后曰皇太后，立张飞女张氏为皇后。其后张后崩，复立其妹为后。封丞相亮为武乡侯，领益州牧，事无巨细，咸决于亮。<br><br>亮乃约官职，修法制，开诚心，布公道，集众思，广忠益。谓人曰：“有忠心于国者，但勤攻吾之短。”亮尝自校簿书，主簿杨颙谏日：“为治有体，上下不可相侵。今明公自校簿书，汗流终日，不亦劳乎！”亮谢之。及颐卒，亮垂涕三日。帝遣尚书邓芝修好于吴，吴使张温来聘，复遣邓报之，吴遂绝魏，专与汉连和。魏主丕大兴师伐吴，为水军，亲御龙船，至广陵，吴将军徐盛列舟槛于江，而植木衣苇，为疑城假楼。时江水盛长，丕临流叹曰：“魏虽有武骑千群，无所用之，未可图也。”丕御龙舟，会暴风漂荡，几至覆没，乃旋师归。南蛮雍闽，与郡人孟获煽乱，丞相亮率众南征讨雍闿，参军马谡送之曰：“南中恃其险远，不服久矣；今日破之，明日复叛。夫用兵之道，攻心为上，攻城次之，愿公服其心而已。”亮纳其言。至南中，所在战捷，由越嶲入斩雍闿.孟获收闿余众以拒亮。获素为南夷所服，亮募生致之，既得，使观于营阵间。获曰：“向者不知虚实，故败。今蒙赐观营阵，若只如此，则易胜耳。”乃纵之，使再战，凡七纵七擒，而亮犹遣获。获止不去，曰：“公天威也。南人不复反矣！”时四郡皆平，亮即其渠帅而用之。或以谏亮，亮曰：“留外人则当留兵，兵留无所食，必成祸患。<br><br>今吾欲使不留兵，不运粮，纲纪初定，夷汉相安耳。”于是悉收其俊杰孟获等，以为官属，终亮之世。夷不复反。<br><br>丞相亮屯军汉中，上《出师表》伐魏。初，魏以夏侯楙镇长安，至是丞相亮将伐魏，与群下谋之。魏延曰：“夏侯楙怯而无谋，今假延精兵五千，直从褒中出，循秦岭而东，当子午谷而北，不过十日，可到长安。楙闻延奄至，必弃城逃走。比东方相合，尚二十许日，而公从斜谷来，亦足以达。则一举而咸阳以西可定矣。”亮以此为危计，不听。乃身率大军攻祁山。魏以昭烈既崩，数载寂然，略无预防。猝闻亮出，朝野恐惧，于是天水、南安、安定皆叛魏应亮，天水参军姜维诣亮降。亮美其胆智，使典军事。关中震动，魏群臣不知计所出。魏主睿曰：“亮阻山为固，今者自来，破亮必矣。”乃勒兵步骑五万，令右将军张合督之，西拒亮。亮以马谡好论军计，深加器异，乃不用旧将魏延、吴懿等为先锋，而以谡督诸军在前，与张合战于街亭。谡违亮节度，舍水登山。张合绝其汲道，大破之。<br><br>亮进无所据，乃拔西县千余家还汉中。收谡下狱，亮自临祭，为之流涕斩之。于是考微劳，甄壮烈，引咎责躬。自贬为右将军。厉兵讲武，戎事简炼，民忘其败。<br><br>吴主使鄱阳太守周鲂诈以郡降魏，魏扬州牧曹休率步骑十万以应鲂，与陆逊战于石亭，大败而还。汉右将军亮闻曹休败，复上《出师表》伐魏，引兵出散关，围陈仓，陈仓已有备，亮不能克。魏主叡召张合于方城，使击亮。叡问合曰：“待将军到，亮得毋已得陈仓乎？”合知亮深入无谷，屈指计曰：“比臣到，亮已走矣。”合晨夜进军，未至，亮以粮尽引还。将军王双追亮，亮击斩之。魏遣曹真、司马懿等寇汉中，丞相亮出次成固，魏师还。丞相亮伐魏，围祁山。魏遣司马懿西屯长安，督将军张合等以御之。懿敛军依险，不肯出战。贾诩、魏平曰：“公畏蜀如虎，奈天下笑何？”懿病之，乃出战，魏兵大败，懿还保守。亮以粮尽引军还。懿遣张合追之，至木门道，中伏弩而死。丞相亮务农讲武，作木牛流马，运米于斜谷口，悉众十万，由斜谷伐魏，遣使至吴，约同时大举，共伐魏。丞相亮至郿，屯军于渭水之南。司马懿引军渡谓，背水为垒以拒之。亮以前者六出祁山，皆以粮尽引还，乃止于五丈原，分兵屯田，为久驻之计。耕者杂于渭滨居民之间，而百姓安堵，军无私焉。<br><br>懿与亮相守百余日，亮数挑战，懿不出。亮乃遗懿巾帼妇人之服。懿怒，上表请战。亮曰：“彼本无战心，固请战者，以示武于其众耳。”亮遣使者至懿军中，懿问其寝食及事之烦简，使者对曰：“诸葛公夙兴夜寐，罚二十以上，皆亲阅之。日啖食不及数升。”懿告人曰：“孔明食少事烦，其能久乎！”亮病笃。帝使尚书仆射李福省侍，因谘以国家大计。亮曰：“公所问者，公琰其宜也。”又问蒋琬之后，谁可任。亮曰：“文伟可以继之。”又问费袆之后，亮不答。是日卒于军中。长史杨仪整军而还。百姓奔告司马懿，懿追之。姜维令仪反旗鸣鼓，若将向懿者。懿收军而退，不敢逼，于是仪结阵而回。入谷，然后发丧。百姓为之谚曰：“死诸葛走生仲达。”懿闻之笑曰：“吾能料其生，不能料其死也。”亮尝推演兵法，作《八阵图》。至是懿按行其营垒，叹曰：“天下奇才也。”追至赤岸，不及而还。蜀前军帅魏延勇猛过人，尝言亮不能尽用己才，又与杨仪不协。及亮卒，杨仪主兵，延遂反。仪遣将斩之，夷延三族。<br><br>初，亮表于帝曰：“臣成都有桑八百株，薄田十五顷，子孙衣食，自有余饶。臣死之日，不使内有余帛，外有余财，以负陛下。”至是卒如其言。亮之为政也，赏不遗远，罚不阿近，爵不可以无功取，刑不可以贵势免，此贤愚之所以佥忘其身也。<br><br>谥遭有余财，以负陛下。”至是卒如其言。亮之为政也，赏不遗远，罚不阿近，爵不可以无功取，刑不可以贵势免，此贤愚之所以佥忘其身也。谥曰忠武。后主以蒋琬为大将军，录尚书事。费袆、董允相继为尚书令，虽无诸葛亮之盛，而蜀亦大治。<br><br>自蒋琬、董允卒，而宦官黄皓始预政事，以姜维为卫将军，与费袆并录尚书事。而姜维始屡次伐魏，维攻魏西平，获中郎郭循，以为左将军。循欲刺帝不果，至是袆与诸大将会沉醉，循刺杀之。袆泛爱不疑，待新附太过，故及于难。初，姜维自负其才武，每欲大举伐魏，费袆尝裁抑之，与兵不过万人，曰：“丞相犹不能定魏，况吾等乎？不如且保国治民，谨守社稷，无为侥幸，若有不及，悔不可追。”及袆卒，维遂大举伐魏，屡为魏将邓艾所败。维不俊，前后几九伐魏，蜀人愁苦，大怨姜维。司马昭患姜维之北伐无已，欲大举寇汉，朝臣多以为不可，独司隶校尉钟会劝之。乃以钟会为镇西将军，都督吴中。姜维上表于帝曰：“闻钟会治兵关中，欲有进取，宜并遣左右车骑诸军张翼、廖化督诸军，分护阳安关口及阴平桥头，以防未然。”黄皓信巫鬼，谓狄终不敢至，启帝寝其事，群臣莫知。魏遣邓艾督三万余人，自狄道越甘松、沓中，以绊缀姜维。诸葛绪督三万人，自祁山趋武街桥头，绝维归路；钟会统十余人，分从斜谷、驼谷、子午谷趋汉中，以廷尉卫瓘持节监军事。会平行至汉中，使护军胡烈为前锋，攻关口，汉守将傅佥格斗而死。会遂长驱而前。姜维闻钟会诸军已寇汉中，引兵与廖化、张翼、董厥等，合兵守剑阁以拒会。姜维列营守剑阁，会攻之不克，粮道险远，欲引还。邓艾上言，汉兵摧折，宜遂乘之。自阻平行无人之地七百余里，凿山通道，造作桥梁，山高谷深，至为艰险。艾以毡自裹，推转而下。将士皆攀木缘崖，鱼贯而进。先登至江油，蜀守将马邈降。以书诱汉将诸葛瞻，瞻斩其使，列阵以待，艾大破之，斩瞻。瞻子尚曰：“父子荷国厚恩，不得早斩黄皓，致败国殄民，用生何为。”策马冲阵而死。诸葛瞻，诸葛亮之子也。汉人不意魏兵猝至，不为城守调度，闻艾已入平土，百姓慌乱，皆遁山野，不可禁止。谯周请降，乃遣使奉玺绶于邓艾。北地王谌怒曰：“若势穷力拙，便当父子君臣背城一战，同死社稷，奈何降乎？”帝不听。谌哭于昭烈之庙，先杀妻子，而后自杀。<br><br>艾至成都城北，帝率太子诸王及群臣面缚舆榇，诣军门降。<br><br>姜维得帝敕命，乃与廖化、张翼等同诣钟会降。邓艾收黄皓，将杀之，皓赂左右得免。后主禅在位四十二年而亡，并先帝昭烈凡二主，共四十五年。三汉合二十六帝，通共四百六十九年。邓艾在成都，颇自矜伐，欲因平蜀之势，乘势灭吴。钟会有异志，姜维知之，说之使反。会忌邓艾，乃与监军卫瓘，密白艾有反状。魏主以槛车征邓艾父子赴京师。会独统大众，遂与姜维决计谋反。适郭太后卒，会乃矫太后遗诏，使会将兵废司马昭。姜维欲使钟会尽杀北来诸将，已因杀会，尽坑魏兵，复汉帝。适会众兵作乱，杀姜维，争前杀会。邓艾本营将士追艾于槛车中，迎还卫瓘，以与会共陷艾，恐其为变，乃遣护军田绩，袭邓艾父子于绵竹西斩之。艾余子在洛阳者悉被诛，后以其孙为郎中。后主禅迁洛阳，秘书郎郄正从行，正相道适宜，举动无阙，禅慨然叹息，恨知正之晚。魏封禅为安乐公，他日与宴，为之作蜀技，旁人皆感怆，禅喜笑自若。昭谓贾充曰：“人之无情，亦至于比。虽使诸葛亮在，不能辅之久全。况姜维耶？”<br><br>他日问禅曰：“颇思蜀否？”禅曰：“此间乐，不思蜀也。”<br><br>正闻之，谓曰：“若王复问，宜泣而答曰：‘先人坟墓远在岷蜀，乃心西悲，无日不西适。’”昭复问，禅对如正言，不能泣，因闭其目。昭曰：“何乃似郄正语耶？”禅开目惊视曰：“诚如尊言。”左右皆笑之。蜀汉之事已约略叙完。其魏国之事，尚未讲明。却说魏主曹丕。既篡汉即皇帝位，废汉献帝为山阳公，其子俱为操所杀，无子。有二女以嫔于魏。又十四年，善终于魏，葬禅陵。魏主丕营洛阳宫室，遂如洛阳都焉。丕视兄弟如仇雠，而信任强臣司马懿。丕妻郭后无子，使后养平原主叡为子。叡母甄夫人，本袁熙妻也。甚有美色，为郭后谮死。叡事郭后甚谨，后亦爱之。丕在位七年崩，子叡立，是为明帝。曹真、陈群、司马懿并受遗诏辅政。<br><br>叡性好土木，既治许昌官，又作洛阳宫、凌霄阁，徙长安钟橐驼铜人承器盘于洛阳。盘折，声闻数十里。铜人重不可致，乃大发铜铸铜人二，列坐于司马门外，号曰翁仲。起土山于芳林园，植杂木美草，捕禽兽致其中，谏者皆不纳，叡性严急，督修宫室，有过限者，亲召问之，言犹在口，身首已分，而人心离二。叡使太尉司马懿击辽东公孙渊，渊使大将卑衍、杨祚屯辽隧。懿曰：“贼大众在此，巢窟空虚，直指襄平，破之必矣。”乃多张旗帜，欲出其南，衍等尽锐取之。懿潜渡水出其北，直走襄平，衍等引兵逆战，懿击大破之，遂围襄平。<br><br>渊窘急，粮尽，人相食，突围走，懿击斩之，辽东悉平。有星孛于大辰，又孛于东方，张掖柳谷口水溢，涌宝负图。有石马七，及牺牛之象。有文曰“大讨曹叡以为瑞，岂知自后司马氏专权，凡曹氏之所以欺汉者，一一还报之于司马氏，所谓大讨曹也。牛者，谓以牛赐马也。魏主叡病笃。司马懿还军至洛阳，懿入见。叡执其手曰：“吾以后事属君，与曹爽共辅少子，吾忍死以待君，得相见无恨矣。”乃召二王示懿，指齐王芳曰：此是也，君谛视之，勿误也。”时芳年方八岁，即日立为太子。<br><br>明帝沈毅善断，优礼大臣，虽臣下犯颜极谏，无所摧戮，其人君之度亦伟矣。然不思建德垂后，以固维城之基，致使大权旁落，遂为司马氏所篡，惜哉。在位十三年崩，太子芳嗣位。<br><br>芳明帝养子，莫知所出。曹爽、司马懿并录尚书事，受遗诏辅政。魏大将军曹爽用何晏、邓扬、丁谧之谋，迁郭太后永宁宫，专擅朝政，多树亲党，屡改制度。太傅司马懿与爽有隙，称疾不预政事。曹爽骄奢无度。时魏主芳谒高平明帝陵，爽与弟曹羲、曹训、曹彦皆从。懿与子司马师、司马昭谋诛之。以太后令召司农桓范。范欲应命，其子曰：“车驾在外，不如南出。”懿谓蒋济曰：“智囊往矣。”济曰：“驽马恋栈豆，爽必不能用也。范劝爽以天子诣许都，发四方兵自卫。爽疑未决，自申夜至五鼓，乃投刀于地曰：“我亦不失作富家翁。”范哭曰：“曹子丹英雄，生汝兄弟，犭屯犊耳，何图今日因汝灭族也？”子丹，曹真字也。懿遂以太后令闭诸城门，勒兵据武库，曹爽与何晏、邓扬、桓范等谋逆，俱夷三族。何晏以貌自喜，粉白不去身，虽被诛，而天下士大夫争慕效之，遂成风流之俗。<br><br>司马懿既诛曹爽，自后大权悉归司马，魏主徒拥虚位而已。<br><br>及懿卒，以其子师为大将军，录尚书事，执魏国柄。魏中书令李丰，及太常夏侯玄，与皇后之父光禄大夫张缉，谋杀司马师，不克，师并杀之，遂废其后张氏。魏主芳意颇不平，而不敢发。<br><br>司马师勒兵，废魏主芳为齐王，迁之河内，在位十四年，后又二十一年卒。<br><br>师迎高贵乡张公髦立之。扬州刺史文钦，镇东将军毋邱俭，起兵讨师。时师新割目瘤，疮甚，带疾征之。斩毋邱俭，夷其族。钦子鸯勇甚，夜劫师营，追骑莫敢逼，遂降于吴。及司马师卒，弟昭自为大将军，录尚书事。魏征东将军诸葛诞起兵寿春讨昭，昭奉魏主髦征之。诞求救于吴，吴使全怿、文钦等救之。诞素与钦有隙，因斩钦。钦二子文鸯、文虎，复归司马昭。<br><br>昭表为将军，赐爵关内侯，使巡城下，人无固志，遂克之，斩诞，夷其三族。魏主髦见威权日去，不胜其忿，召尚书王经等曰：“司马昭之心，路人所知也，吾不能坐受废辱，今日当自出讨之。”经谏不听，髦遂拔剑升辇，率殿中宿卫苍头官僮，鼓噪而出。中护军贾充入，与战于南阙下。太子舍人成济问充曰：“事急矣，当若何？”充曰：“司马公畜养汝等，正为今日。今日之事，无用问也。”济即抽戈，前刺髦，殒于车下。在位六年。昭闻之大惊，自投于地。昭叔太傅司马孚奔往，枕其股而哭甚哀。曰：“杀陛下者，臣之罪也。”昭入殿中，召群臣会议。尚书仆射陈泰不至，昭使其舅尚书荀岂页召之。岂页，彧之子也。泰曰：“论者以泰方舅，今舅不如泰也。”子弟逼之，乃入。见昭悲恸，昭亦对之泣曰：“玄伯，卿何以处我？”<br><br>泰曰：“独有斩贾充以谢天下耳。”昭思久之，曰：“更思其次。”泰曰：“泰惟有进于此者，不知其次。”昭乃不复言，收王经及其家属，付廷尉斩之。经谢其母，母笑曰：“人谁不死，正恐不得其所，以此毕命，何恨之有。”昭以成济大逆不道，夷三族。昭以皇后令，使其子中护军司马炎，迎常道乡公璜于邺。璜，燕王宇之子，操之孙也，更名奂，以为明帝嗣，立之。时司马昭遣钟会、邓艾等灭蜀汉，晋公马昭进爵为王，司马昭娶王肃女，生炎及攸。以攸继景王司马师之后。攸性孝友多才艺，清和平允，名过于炎，昭爱之。昭欲以攸为世子，山涛曰：“废长立少，违礼不祥。”乃立炎为世子。司马昭卒，子炎嗣为相国晋公，遂废魏主奂为陈留王，炎即皇帝位。奂出舍于金墉城，司马孚拜辞流涕，郗歔不自胜，曰：“臣死之日，固大魏之纯臣也。”魏主奂在位五年，而被篡，至惠帝五年而善终，谥曰元帝，魏亡。右魏起文帝丕，终元帝奂，凡五世，共四十六年。炎既篡位，敢国号曰晋，至太康元年灭吴。<br><br>却说吴自孙策开基，孙权继统，赤壁破操，秭归败汉，而后见魏、汉二国称帝，权亦称帝，建国号曰吴。追尊兄坚为武烈皇帝，兄策为长沙桓王。迁都建业，使大将军陆逊辅太子登守武昌；后登卒，以和为太子。潘夫人有宠于吴主，权生少子亮，权爱之，遂废和而立亮为太子。权在位三十一年殂。子亮立，以诸葛恪为太傅辅政。魏司马昭遣王昶、胡遵、毋邱俭三路击吴。诸葛恪与战于徐塘，魏人败走。吴获资器山积，振旅而还。恪遂有轻敌之心，兴兵伐魏，围新城不克。会大暑，病死者过半，众大怨之。恪引军还建业，愈加严威，欲复兴兵向青、徐。侍中孙峻，因民怨众怒构谋，吴主亮置酒，伏兵杀之。<br><br>以苇席裹尸投之石子冈，并夷三族。恪，诸葛瑾之子也。群臣共表奏峻为丞相大将军，都督中外军事。峻骄矜淫暴，国人侧目。吴将军孙仪等谋杀孙峻，不克，死者数十人。时全公主与峻通，谮朱公主伺谋，峻杀朱公主。及峻死，峻从弟偏将军孙綝之辅政。绋专权自恣，吴主亮聪明英察，孙綝忌之。亮与刘承、全纪谋诛綝，使全纪告其父卫将军尚密整士马。尚，亮后父也。亮戒尚曰：“勿令卿母知之。”綝堂妹也。纪以告尚，尚语其妻，妻密语綝.綝夜执尚，杀刘承，全纪自杀。遂围宫，废吴主亮为会稽王，亮在位六年而被废。綝迎权第六于琅琊王休立之，是为景帝。绺又与休有隙。休乃与左将军丁奉谋诛綝，夷其族。休在位六年殂。吴人以蜀初亡而惧，欲得长君，乃白朱后，迎前太子和太子乌程侯皓立之。皓既得志，粗暴骄淫，好酒色，贬朱太后为景皇后，寻逼杀之。使黄门遍行州郡，选美女。其大臣家女，皆岁岁报名，年十五六者简阅，简阅不中，乃得出嫁。后官数千，犹采择无已。作昭明宫，工役之费，以亿万计。左丞相陆凯谏，不听。及凯卒，以凯从弟抗都督荆州诸军事，治乐乡。晋主有灭吴之志，以尚书左仆射羊祜都督荆州诸军事，镇襄阳。祜绥怀远近，甚得江汉之心。与吴人开诚布信，降者欲去，皆听之。减戍逻之卒，垦田八百余顷，粮有十年之积。其在军，常轻裘缓带，身不被甲。钤阁之下，侍卫不过十数人。晋主与羊祜阴谋伐吴。祜以为伐吴，宜借上流之势。时益州守王浚迁大司农，祜密表留浚，复为益州刺吏，使治水军。大作舟舰木柹，蔽江而下。吴建平太守吾彦，取其柹以白吴主曰：“晋必有攻吴之计，宜增建平兵，以塞其冲要。”吴主不从，彦乃为铁锁，横断江路。吴主征西陵都督步阐，阐世在西陵，猝被征。处自惧有谗，据城降晋。晋以阐都督西陵诸军，吴陆逊讨之，晋主令羊祜救之，不克。抗遂拔西陵，诛阐。”吴主既克西陵，自谓得天助，志益张大，使术士尚广筮取天下，对曰：“吉。庚子岁，青盖当入洛阳。”吴主喜，不修德政，专为兼并之计。晋羊祜归自江陵，务修德信以怀吴人。<br><br>每交兵，刻日方战，不为掩袭之计。祜以军行吴境，刈谷为粮，皆计所侵，送绢偿之。每游猎，若禽兽先为吴人所伤，后为晋兵所得者，皆送还之。于是吴人悦服，祜与抗对境，使命常通，抗遣祜酒，祜饮之，不疑。抗疾，求药于祜，祜以成药与之。<br><br>抗即服之。人多谏抗。抗曰：“岂有鸩人羊叔子哉。”抗告其边茂曰：“彼专为德，我专为暴，是不战而自服也，各守分界而已，无求细利。”及陆抗卒，吴主使其子景、元、机、云分将其兵。晋羊祜面陈伐吴之策，晋主善之。以祜疾不宜数人，更遣张华问计。祜曰：“孙皓暴虐已甚。于今可不战而克，若皓不幸而殁，吴人更立令主，虽有百万之众，长江未可窥也，将为后患矣。”华深然之。羊祜疾笃，举杜预自代。及祜卒，晋主哭之甚哀。南州民闻祜卒，为之罢市，巷哭之声相接。吴守边将士，亦为之泣。祜好游岘山，襄阳人建碑立庙于其地，岁时祭祀，望其碑者，无不堕泪，因谓之堕泪碑。<br><br>益州刺史王浚上疏曰：“孙皓荒淫凶逆，宜速征伐。若一旦皓死，更立明君，则强敌也。臣作舟七年，日有朽坏。臣年七死亡无日。三者一乖，则难图也。”杜预亦上表，请速伐吴。<br><br>张华赞成之，晋主意遂决。令王伯、王浑、杜预、王浚、唐彬等，分道伐吴，东西两路进兵，凡二十余万。岁在庚子，杜预向江陵，王浑出横江，所向皆克。吴人于江碛要害处，并以铁锁横截之，又作铁锥，长丈余，暗置江中，以逆拒舟舰。浚作大筏数十万，令善水者以筏先行，遇铁锥，锥辄着筏而去。又作大炬，长数十丈，火数十团，灌以麻油，船前行。遇锁燃炬烧之，须臾融液断绝，船无所碍，浚遂克西陵、荆门夷道诸城。杜预令周旨等帅骑夜渡扛袭乐乡，多张旗帜，起火巴山。吴都督孙歆惧曰：“北来诸事，乃飞渡也。”预遂克江陵。预谓诸将曰：“今兵威已振，譬如破竹，数节之后，皆迎刃而解，无复着手处也。”遂指授郡帅方略，径造建业。吴主使丞相张悌、沈莹、诸葛靓率众三万，渡江逆战，大败。靓迎悌，欲共遁去。<br><br>悌垂涕曰：“仲思，今日是我死日也。”靓流涕而去。悌遂为晋兵所杀，并斩莹等。吴人大惧，分遣使者奉书于浑、浚、伷以请降。正月壬寅，王浚舟师过三山。王浑遣人要浚急过论事，浚举帆直指建业。报曰：“风利，不得泊也。”是日，浚戎卒八万，舟方百里，鼓噪入于石头城。吴王皓面缚舆榇，诣军门降。吴主皓在位十七年而国亡，又四年卒。吴起大帝权壬寅，终乌程侯皓庚子，凡四主，共五十九年。晋封皓为归命侯，自是天下复归一统矣。王浑夺王浚功，久之，乃得迁为镇军大将军。杜预，王戎皆封侯。欲知后事如何，且听下回分解。