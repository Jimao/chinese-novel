词曰：一片残山并剩水，年年虎斗龙争。秦宫汉苑晋家营。川原流恨血，毛发凛威灵。白发诗人闲住马，感时怀古伤情。战场田地好宽平。前人将不去，留与后人耕。<br><br>诗曰：<br><br>　　诗向会家闲讲究，话逢知己细评论。<br>　　评论往事知贤否，讲究前贤说废兴。<br>　　东岸水流西岸响，南山风送北山云。<br>　　云容冉冉舒还卷，水势滔滔古又今。<br>　　流水浮云何日了，人生在世几回春。<br>　　消磨白发诗和酒，断送青春利与名。<br>　　盖世功名野马焰，掀天事业闼婆城。<br>　　半张故纸留踪迹，千古渔樵作话文。<br>　　阔论高谈依故典，长歌短曲吊英魂。<br>　　就中多少悲欢处，珍重相知勿倦闻。却说宋高祖武帝，姓刘名裕，小字德兴，字寄奴，彭城人，汉高祖弟楚元王交之后也。裕生而母死，父翘，侨寓京口，将弃之，从母救而乳之。长于后母，不读书，但识字。尝行遇大蛇，击伤之。后至其所，见有群儿捣药，裕问：“何为？”答曰：“吾主为刘寄奴所伤。”裕曰：“何不杀之？”答曰：“寄奴王者，不死。”裕叱之，即散不见。仕晋为太尉，封宋王。<br><br>受恭帝禅，国号宋，仍都建康。在位三年，少嫔御，孝后母，严正有度。帝疾甚，其子义符年方九岁，徐羡之、傅亮、谢晦、檀道济同受顾命。在位一年，居丧无礼，狎昵左右。庐陵王义真与谢灵运、颜延之等谋立。徐羡之等恶之，先奏废庐陵王为庶人，然后徐羡之、傅亮、谢晦、檀道济等废其主义符为荥阳王，迁于吴，即使邢安泰弒之，并杀庐陵王于新安，迎武帝第三子宜都王义隆立之，是为文帝。以谢晦为荆州刺史。徐羡之、傅亮上表归政。文帝下诏，暴徐羡之、傅亮、谢晦杀荥阳王、庐陵王之罪。<br><br>帝以檀道济初不预，废弒之谋，止于胁从，豫抚而用之。至是，乃命刘彦之、檀道济收捕羡之等。羡之、傅亮伏诛。谢晦举兵反，文帝乃自将讨晦，斩之。立于邵为太子。宋主有恢复河南之志，遣右将军刘彦之自淮入泗，沂河西上。魏主以河南四镇兵少，命诸军收兵北渡，皆弃地北去。于是司、竟二州皆平。宋檀道济等进至济上，前后与魏三十余战，道济皆捷。军至历城，魏将叔孙建等纵轻骑邀其前后，焚烧谷草，道济等食尽，自历城引还。军士有亡降魏者，具以告之。魏人追之，众惧将溃，道济夜筹量沙，以所余少米覆其上。及旦，魏军见之。谓道济资粮有余，以降者为妄而斩之。道济乃全军而归。道济威名日盛，朝廷惮之，乃下诏诛之。道济见收，愤怒，目光如炬，脱帻投地曰：“乃坏汝万里长城！”魏人闻之，喜曰：“道济死，吴人不足复惮矣。”宋主大起军旅伐。魏使王玄谟进围滑台，魏主自将救之，众号百万。玄谟惧走，魏人追击，大破之。魏主引兵南下，所过无不残灭，郡县皆望风奔溃，魏军至瓜步，声言欲渡江，建康震恐，民皆荷担而立。宋主登石头城，有忧色，叹曰：“檀道济若在，岂使胡马至此耶？”魏人反，破南、兖、徐、豫、青、冀六州，杀掠不可胜计。丁壮即加斩截，婴儿贯于槊上，椠乐以为戏，淫掠妇女，所过郡县，赤地无余。春燕无室可依，巢于林木。文帝命将出师，常授以戒律。虽交战日期，亦待中诏，以至于败。初，帝仁厚恭俭，勤于政事，吏久于任，民安其业。在位三十年，户口蕃息，讲诵相闻，士敦操尚，乡耻轻薄。江左风俗于斯为美。至是邑里萧条，元嘉之政衰矣。帝欲废太子劭，而议久不决。以其谋告潘淑妃，淑妃以告其子浚，浚驰报劭，劭乃逆谋，帅张超之等之云龙门，拔刀上殿，帝举几扦之，五指俱落，遂弒帝，并弒潘淑妃。沈庆之辅文帝第三子，江州刺史武陵王骏起兵讨劭，诛劭及浚。<br><br>骏遂即位，是为世祖武帝。帝于闺门无礼，不择亲疏尊卑，无所不至。狎侮群臣，奢欲无度，嗜酒好利，大兴土木。侍中袁觊，盛称高祖俭素之德，以讽宋主曰：“田舍翁得此，已为过矣！”但为人机警勇决，学问博洽，文章华敏，又善骑射。<br><br>每酣饮昏睡，或外有奏事，即肃然整容，无复醉态，由是内外畏之。在位十一年崩，太子子业立。子业幼而狂暴，及即位，残暴淫虐，无所不至。淫其姊山阴公主，公主性最淫，不遂其欲，帝为置面首三十人。面首者，面貌美男子也。又畏忌诸叔，皆拘于殿内．捶殴凌曳，无复人理。谓湘东王彧为猪王，建安王休仁为杀王，山阳王佑为贼王，东海王伟为驴王。以木槽盛食，裸或纳泥水中，使就槽食。少府刘蒙妾，孕临月，迎入后宫，俟生男，以为太子。彧尝忤旨，裸之，缚其手足，担付大官，曰：“今日屠猪。”休仁笑曰：“不若待皇太子生，杀取肺肝。”乃释之。及蒙妾生子，为之大赦，彧乃得释。又诏诸王妃、公主、命妇列于前，使左右自裸其衣，复尽强裸女衣，使共淫于一殿中。南平王铄妃江氏不从，遂杀其三子，裸鞭江妃一百，而复强淫之。诸女大惧，悉自去其衣，不留寸丝遮掩，宣淫无忌，纵帝观阅，以免其祸。宁朔将军何迈尚帝姑新蔡长公主，帝纳主于后宫，谓之谢贵嫔，诈言主死，杀宫婢送迈殡葬。迈素豪侈，多养士，谋废帝而立晋安王子勋，事泄见杀。帝欲杀子勋。时勋为江州刺史，举兵反于浔阳。帝游华林园竹林堂，使诸妃宫女与左右裸相逐，或使数女淫一男，或使数男淫一女。又裸宫人，使与羝羊、猴、犬交。又缚马，仰于地，使宫人裸与之交。一女子不肯裸衣从淫，斩之。夜梦在竹林堂，有一女子骂曰：“悖逆无道，明年不及熟矣。”乃于宫中求得一人，似所梦者斩之。又梦所杀者骂曰：“我已诉于上帝矣，行当杀汝。”宫中群言竹林堂有鬼。帝出华林园，至竹林堂，见有红袖相招，帝与群巫采女，射鬼于竹林堂。寿寂之等抽刀直入，帝射之，不中而走。阮佃夫追杀之，在位一年。<br><br>后湘东王彧即位，是为明帝。封寿寂之等十四人为侯，遣建安王休仁讨江州。台军克江州，杀子勋，传首建康。明帝无子，尝以宫人陈氏，赐嬖人李道儿，已有孕，复迎还，生子昱。<br><br>又密取诸王姬有孕者，纳之宫中，生男，则杀其母而使宠姬母之。帝每大宴，使诸妃妇女裸于前，与王皇后共观以为乐。后以扇障面，帝大怒之。帝与魏战败，使萧道成镇淮阴。道成收养豪杰，宾客始盛。帝恐诸王谋帝位，杀诸王十五六人，惟恐昱之不立。至是殂，在位七年。<br><br>太子昱立，年方十岁。以萧道成为中领军，入直决事。宋建平王景素起兵京口，萧道成遣兵击斩之。宋主昱自京口既平，骄恣尤甚，诛戮大臣，惨裂其尸，以为欢笑。尝直入领军府，道成方昼卧裸袒，昱令起立。画腹为的，引满弓将射之。道成敛容曰：“老臣无罪。”乃更以骨箭，射中其脐，投弓大笑。<br><br>道成忧惧，密与袁粲、褚渊谋废立。粲曰：“主上年幼，微过易改，伊霍之事，非所宜行。”渊默然。道成命王敬则阴结帝左右杨玉夫等，使乘机便。会帝乘露车，晚至新安寺，偷狗饮酒，醉还，乃使杨玉夫弒帝。在位五年。追废为苍梧王。道成以太后令，迎立明帝第三子安成王准即位，是为顺帝。沈攸之、袁粲、刘秉各起兵，谋诛萧道成，俱不克而死。顺帝在位三年，遂为萧道成所篡。帝曰：“愿世世勿生帝王家。”卒为道成所弒，灭其族。宋亡，凡八主，共六十年。<br><br>齐高祖萧道成，字伯绍，萧何之后。姿表英异，龙颡钟声，鳞文遍体。肩有赤痣，似日月状。初仕宋，以功封齐公，进爵齐王。竟代宋国，号齐帝。深沉有大量，性清俭，博学能文。<br><br>在位四年殂。太于颐立，是为世祖代帝。世祖留心政事，务总大体，严而有断，郡县久于其职，长吏犯法，封刃行诛。故永明之世，百姓丰乐，盗贼屏息。然颇好游宴华靡之事，常言恨之而未能改。太子长懋早卒。初，太子素恶西昌侯鸾，尝曰：“我殊不喜此人，不解何故。”及鸾得政，太子子孙无孑遗。<br><br>帝在位十一年殂，以朝事委其侄西昌侯鸾。鸾奉太孙昭业立之，在位一年。萧鸾弒其君昭业，以太后令追废为郁林王，而立新安王昭文，自为骠骑大将军，录尚书事，封宣城公。昭文在位三月，萧鸾废之为海陵王，寻弒之。鸾遂篡位，是为高宗明帝。<br><br>魏孝文帝宏，大举伐齐，攻钟离不克，遣使临江数齐王之罪而还。明帝躬亲细务，纲目亦密，昧于为政之体，以萧衍为雍州刺史。在位一年殂，太子宝卷立。每哭，辄云喉痛。大中大夫羊阐入临，无发，俯仰帻脱。宝卷辍哭大笑曰：“秃鹫啼来乎！”嬉戏无度，亲信宦官。始安王遥光与徐孝嗣、江佑、萧坦之、江祀、刘喧六人，更直内省，分日帖敕。雍州刺史萧衍闻之，谓张宏策曰：“一国三公犹不堪，况六贵同朝，势必相图，乱将作矣。避祸图福，无如此州。”乃密与宏策修武备，聚骁勇以万数。齐主杀其仆射江佑、侍中江祀。始安王遥光起兵东城，右将军萧坦之讨平之。齐主又杀其仆射萧坦之领军刘喧。<br><br>初，明帝临殂，戒宝卷曰：“作事不可在人后。”故齐主数与近习谋诛大臣，皆决于仓猝，于是大臣人人不自保。齐主杀其司空徐孝嗣、将军沈文季。自是无忌惮，与近习大叫戏马，常以五更就寝，至晡乃起。台阁案奏，或不知所在。五省黄案，皆为宦者裹鱼肉还家。时时出外游走，驱斥所过人家，唯置空宅。司尉击鼓蹋围，鼓所闻，奔走不暇衣履，犯者奋手格杀。<br><br>常以三四更中，鼓声四出，火光照天，士民震惊，啼号塞路，尝有妇临产不得去，剖腹视其男女。太尉陈显达举兵袭建康，败死。北豫州刺史裴叔业，以寿阳叛降魏。齐遣将军崔慧景将兵讨寿阳。慧景还兵反。奉江夏王宝元向建康，鼓叫临城，台军惊散，宫门闭，慧景引众闹之。将军左兴盛望风退走，擒杀之。时南豫州刺史萧懿在小岘。帝密遣使召之。懿方食，投者而起，自彩石济江击慧景等。慧景等战败皆死。齐王昏淫益甚，嬖俸之徒皆号为鬼。有赵鬼者，能读《西京赋》，因齐后宫火，言于齐主曰：“柏梁既炎，建章是营。”帝乃大起芳乐、玉寿等殿。后宫服御，极选珍奇，凿为莲花以贴地，令藩妃行其上，曰此步步生莲花也。又于苑中立市，以潘妃为市令，自为录事，小有过失，妃则杖之。敕虎贲不得进大荆子，嬖俸因缘为奸利，课一输十，百姓尽困，号泣道路。夺萧懿兵权，以为尚书令。<br><br>初，懿之入援也，萧衍使所亲驰说懿曰：“诛贼之后，则有不赏之功。当明君贤主，尚难自立，何况乱朝。若灭贼之后，勒兵入宫，行伊霍故事，此万世一时也。如其不尔，便托外拒，遂还历阳。若复释兵，受其高爵，必生后悔。”懿不从，至是齐主将杀之。长史徐曜甫密具舟江渚，劝懿奔襄阳。懿曰：“自古皆有死，岂有叛走尚书令耶？”帝赐懿药于省中，懿且死，曰：“家弟在雍，深为朝廷忧之。”懿既死，其弟雍州刺史衍起兵襄阳，荆州长史萧颖冑，亦以荆州刺史南康王宝融起兵于江陵，乃以宝融敕署衍为都督前锋诸军事，移檄建康，数宝卷罪恶，称奉海陵王昭文之母宣德皇太后令，以南康王宜纂承大统，废宝卷为涪陵王。上庸太守韦叡帅郡兵二千，倍道赴衍。明帝第八子南康王宝融即位于江陵，是为和帝。加萧衍征东大将军，都督征讨诸军事，假黄钺。时尚书令巴东公萧颖冑卒，于是众望皆归于萧衍。衍引兵东下，宝卷与黄门及宫人习战，而吝于军赏，曰：“贼来独取我耶？何为就我求物？”法茹珍、梅虫儿说以悉诛大臣，将军王珍国及其殿张稷等大惧，弒宝卷于含德殿，以黄油绢裹宝卷首，送诣右城，在位二年。萧衍入建康，以太后令，追废宝卷为东昏侯，自为大司马，承制下令大赦。凡昏制谬赋，淫刑滥役，悉皆除荡。潘妃有中色，衍欲留之。领军王茂曰：“亡齐者，此物也。”乃并茹法珍等诛之。<br><br>以宫女二千人，分赍将士。”衍内有受禅之志。沈约进曰：“齐祚已终，明公当承其运，今王业已成，迟延不取，若天子还都，公卿在位，则君臣份定，岂复有人同公作玻耶？”衍然之，遂即皇帝位，国号梁，废和帝为巴陵王。和帝在位一年而被篡，迁太后于别宫，封拜其功庄有差。梁主欲以南海郗为巴陵国，徙巴陵王居之。沈约曰：“不可慕虚名而受实祸。”梁主乃使所杀郑伯禽诣姑孰，以生金进王。王曰：“我死不须金，醇醪足矣。”乃饮沉醉，伯禽折杀之。折杀者，败其防而杀之也。御史中丞颜见远不食而死。齐亡，凡七主，共二十四年。<br><br>梁高祖武声萧衍，字叔达，兰陵人，齐之疏族也。母张氏，见菖蒲生花，旁人皆不见，吞而生衍。状貌殊特，日角龙颜。<br><br>舌文八字，顶有浮光。右手有文曰武，居室常有云气。长而英达，有文学。既篡齐，乃蛊谤木、肺石二函，曰：“若有在位莫言而下欲有言者，投谤木函；若有功劳才器，宛沈莫达者，投肺石函。”置五经博士，立州郡学，建孔予庙以重儒，善政颇多。及其中年，惑于佛教。禁文绮不得为人兽之形，为其剪裁，有乖仁恕。罢宗庙牲牢，荐以疏果牺牲，皆以面为之。为其有累冥道，朝野宜传，以为宗庙不血食。沈约卧病，梦齐和帝以剑断其舌，呼道士奏章，称禅代之事，不由己出。梁主大怒，谴责数四。约益俱，得恶疾而死。帝益信因果，三次舍身于同泰寺，设四部无遮大会，释御服，持法衣，亲为四众讲《捏盘经》、《三慧经》，群臣以钱亿万奉赎，表请还宫，三请乃许。至真佛祖迭摩之言，反摈弃不用。达摩渡江而去，盖帝之所学者，佛中之皮毛。至于收放心，养性灵，真正法门，曾不知学也。同泰寺浮屠灾，帝为起十二层浮屠，值侯景乱而止。<br><br>帝颇好边功，使其弟临川王宏伐魏，克梁城。魏遣邢峦与中山王英合兵攻梁城。宏惧，召诸将议旋师，吕僧珍劝之退。<br><br>魏人为之歌曰：“不畏萧娘与吕姥，但畏合肥有韦虎。”韦虎者，韦睿也。会是夜暴风雨，军中惊。临川王宏与数骑逃去，将士皆散归，弃甲投戈，填满水陆，死者五万人。魏中山王英与将军杨大眼，乘胜领众数十万，进攻钟离。梁曹景宗、昌义之随方抗御。魏人昼夜苦攻，梁主命韦睿救钟离，受景宗节度。<br><br>人畏魏兵众盛，劝使缓行，睿曰：“魏人已堕吾腹中，卿曹勿忧也。”遂至邵陵，梁主预敕景宗曰：“韦睿卿之乡望，宜善敬之。”景宗见睿礼其恭，梁主闻之曰：“二将和，师济必矣。”睿等预装高舰，与魏桥平，先以舰击其洲上军，尽殪。别以小船载草灌膏，焚其桥栅。风怒火盛，烟尘晦冥，死士拔栅砍桥，倏忽俱尽。军人奋呼，声震天地，魏军大溃。英脱身走，大眼等亦焚营去。睿遣报昌义之，义之悲喜，不暇答语，但叫曰：“更生！更生！”魏降将王足献计，请堰淮水以灌魏寿阳。帝然之。使水工陈承伯将军祖口恒，发徐杨民假康绚都督诸军事，共二十万人筑之。南起浮山，北抵巉石，长九里，下广四十丈，上广四十丈，高二十丈，围以杨柳，军垒列居其上。至是淮水暴涨，堰坏，其声如雷，闻三百里。缘淮城戍村落，十余万口，皆漂入海。时东魏、西魏分为二。东魏大行台侯景右足偏短，弓马非其所长，而多谋略。高欢使将兵十万，专制河南。景素轻高澄，及欢卒，遂以河南降西魏。复遣郎中丁和奉表于梁，请以十三州内附。梁主召群臣廷议，仆射谢举等曰：“顷与魏通和，今纳其叛臣非宜。”梁主曰：“得景则塞北可清，岂宜胶柱。”先是正月乙卯夜，梁主梦中原牧守皆以地来降，旦见朱异告之。异曰：“此宇内混一之兆也。”及丁和至，称景定计，以正月乙卯夜。梁主愈神之，然意犹未决，尝言：“我国家如金瓯，无一伤缺，今勿受景地，脱致纷纭，悔之何及？”<br><br>朱异揣知梁主意，遂定议纳景，以景为大将军，封河南王。东魏大将军高澄遣书于梁，复求通好。帝召群臣议，司农卿傅峻曰：“高澄何事须和，必是设间，欲令侯景自疑，图祸乱耳！<br><br>许之必堕其计。”朱异等曰：“静寇息民，和实为便。”主亦厌用兵，乃从异言。景果为反计。帝弟临川王宏之子临贺王正德所至贪暴，屡得罪于帝。由是愤恨，阴养死士，储米积货，幸国家有变。景知之，致笺于正德，请自效。正德大喜。景反于寿阳，引兵临江。尚书羊侃请以二千人急据彩石，令邵陵王袭寿阳，则乌合之众，自然瓦解。朱异曰：“景必无渡江之志。”<br><br>事遂寝。羊侃曰：“今兹败矣。”帝以临贺王正德都督诸军事，屯丹阳郡。正德遣大船数十艘，诈称载获，密以济景。景自横江济于彩石，有马数百匹，兵八千人，至慈湖。时梁兴四十七年，境内无事，罕见兵甲，贼至猝迫，公私震骇。正德守宣阳门，帅众于张侯桥迎景入宣阳门，至阙下，正德即僭皇帝位。景列兵绕台城既匝，百道俱攻。尚书令羊侃随方拒守，景亦不能克。侃子鸾为景所获，执以示侃，侃不为动。会羊侃卒，城中益惧。时诸王大臣、各处勤王兵俱集，景伪求和，使梁帝敕止诸路援军，而攻城益急。帝从释氏教，食惟莱羹粝饭。至是蔬茹皆绝，乃食鸡子。邵陵王纶，因使上鸡子数百枚。侯景百道攻城，昼夜不息。梁主闻城已陷，安卧不动，叹曰：“自我得之，自我失之，亦复何恨？”俄而景入，见于太极东堂，以甲士五百自卫。景稽颡殿下，不敢仰视，汗流披面。退谓王僧贵曰：“吾尝跨鞍对阵，矢刃交下，了无怖心。今见萧公，使人自慑，岂非天威难犯，吾不可以再见之。”景以临贺王正德为大司马。德谋杀景，景因杀之。景纵兵惊帝宫人服御殆尽。<br><br>自后梁主所求，多不遂意，饮膳亦为所裁，忧愤成疾。五月丙辰，梁主卧净居殿，口苦索蜜不得，再曰“荷荷”，遂殂。在位四十八年，寿八十六岁。<br><br>是日太子纲即位，是为简文帝。初，武帝昭明太子统；五岁能通五经，读书一目五行俱下。善属文，孝谨宽和，喜怒不形。以宫临鲍邈之诬告厌祷事，不能自明，忧愤而卒。生三子：观、誉、察。武帝舍孙而立太子母弟晋安王纲为太子。朝野多以为不顺，武帝内愧，以岳阳王察都督雍、凉、益、秦、郢随诸军事。察既居形胜之地，折节下士，树恩百姓，勇侠之士多附之，境内称治。值侯景乱，时湘东王绎不能讨景，乃与察交兵。邵陵王纶劝之，不听。察乞师于西魏，西魏使杨忠救之。<br><br>察降魏为附庸君，是为后梁，待后再叙不提。<br><br>却说梁简文帝纲，六岁能属文，读书一目十行俱下。虽承父业，而受制于贼臣侯景。景与帝登重云殿，礼佛为誓，两无猜贰。以帝女溧阳公主为妻，请帝禊饮于乐游苑。帝闻丝竹之声，凄然泣下。景自称汉王，加宇宙大将军，都督六合诸军事。帝惊曰：“将军乃有宇宙之号乎？”景性残忍，于石头城立大碓，有犯法者，捣杀之，化为肉粉。常戒诸将曰：“破栅平城，当尽杀之，使天下知吾威名。”又禁人偶语，犯者刑及外族，由是百姓不附。梁湘东王绎，移檄远近，下令大举讨侯景，而兵仍不行。邵陵王纶大修铠仗，将讨景，湘东王绎恶之，遣王僧辨袭之。纶收散卒，遣使降于齐。梁始兴太守陈霸先讨景，投湘东王绎，绎遣大都督王僧辨讨侯景，次巴陵，景攻之不克。绎复使胡僧佑击景，败之，获其将任约，景循还。绎复遣僧辨引兵东下，克邳州，获景将宋子仙，杀之。<br><br>初，景克建康，欲待平定中原，然后为帝。后娶溧阳公主，才貌兼全，景杀太子大器等，及王侯之在建康者二十余人。太子神明端凝，于景党未尝屈意，临难不惧，从容就义。景复使王伟弒帝，迎昭明太子之孙豫章王栋立之。未几，景废帝为淮阴王，锁于密室，自称汉帝。湘东王绎遣王僧辨、陈霸先等击侯景，败景兵于江中，其将卢晖略以石头城降。霸先进军击景，众殊死战，景兵大溃。以皮囊盛其所生二子，挂之鞍后，与其党百余骑东走，将入海，羊侃之子鵾为暴都督，杀之，送尸建康，传首江陵，暴尸于市，士民争取食之。溧阳公主以父兄之仇，亦欲食其肉，众以其阴与之，公主食之。湘东王绎使朱买臣沉豫章王栋于水，自即帝位于江陵，是为世祖元帝。遣王僧辨还建康，陈霸先还京口。元帝眇一目，性残忍。先时不赴父难，后亦不奉简文正朔，忌弟杀侄，惟营己私，践祚江陵，好谈玄教，讲《老子》于龙光殿，侄察钩连魏伐梁。西魏遣于谨、宇文护、杨忠将兵五万伐梁，内外戒严，梁主尚戎服讲《老子》。魏人百道攻城，反者开四门以纳魏兵。帝焚图书十四万卷，曰：“读书万卷，犹有今日。”遂以素车白马出降。在位三年，魏人杀之，及太子元良、子方诸、方略等。元帝第九子晋安王方智自浔阳即梁王位。时年十三。齐使邢子才纳梁武帝兄懿之子渊明于梁，与王僧辨书，以为嗣主幼冲，未堪负荷。<br><br>贞阳侯渊明，以年以望，堪保金陵。僧辨纳渊明即皇帝位，以方智为太子。<br><br>初，僧辨与霸先共灭侯景，情好甚笃。倒是霸先遗争之，往返数四。僧辨不从，霸先叹曰：“武帝子孙，唯孝元能复仇雪耻，其子何罪而忽废之，欲何为乎？”遂誉兵袭僧辨，缢杀之。渊明称帝凡七月，逊位出就邸。晋安王方智复即皇帝位，是为敬帝，称藩于齐，政由霸先。在位二年。陈霸先自为相国，封陈公，加九锡，臯进爵为王，遂称帝。梁主禅位于陈霸先，奉梁主为淮阴王，寻弒之。梁亡，凡四主，共五十六年。陈霸先字兴国，吴兴人，汉太邱长陈实之后。少有大志，及长，涉猎史籍，好读兵书。既篡梁国，号陈，是为陈高祖武帝。陈主复信佛，舍身于大庄严寺。子昌初在江唪，江陵陷，见虏于魏。<br><br>陈武帝既即位，请于魏，未得还。在位三年殂，乃召兄子临川王蒨即位，是为世祖文帝。昌归，文帝坏之于江。文帝起自艰难，知民疾苦，性明察俭约，每夜刺取阃外事分判者，前后相续，敕传更签于中者，必投签于阶石之上，令铿然有声，曰：“吾虽眠，亦令惊觉。”在位七年殂。太子伯宗立。伯宗柔弱，权尽归于其叔安成王顼。在位二年，顼遂废伯宗为临海王而自立，是为商宗宣帝。帝遣吴明彻攻齐，克寿春，擒刺史王琳斩之。遂取齐昌州、徐州等地。已而闻周灭齐，欲争徐、兖等地，遣吴明彻围周彭城。周遣王轨引兵蹙之，众溃，明彻为周人所执。在位十四年殂。太子叔宝立，是为长城公。<br><br>于光昭殿前起临春、结绮、望仙三阁，各高数十丈，连延数十里。其窗牖栏槛，皆以沉檀为之。饰以金玉，间以珠翠，外施珠廉，内有宝牀宝帐。其服玩瑰丽，近古未有。每微风渐至，香闻数里。其下积石为山，引水为池，杂植奇花异卉。陈主自居临春，张贵妃居结绮，龚、孔二贵嫔居望仙，复道往来，以宫人袁大舍等为女学士。时江总虽为宰辅，不亲政务。日与尚书孔范、散骑王王差等文士十余人，侍宴后庭。谓之狎客。陈主每饮酒，使诸妃嫔及女学生与狎客共赋诗彩，其尤艳丽者，被以新声，选宫女千余人，习而歌之。其曲有《玉树后庭花》、《临春乐》等，大略皆美诸妃嫔之容色。君臣酣歌，自夕达旦，以此为常。张贵妃名丽华，本兵家女，为龚贵嫔侍儿，发长七尺，光可鉴人。性敏慧，有神采，进止闲华。每瞻视盼睐，光彩澄目，照映左右，善伺人主颜色。帝见而悦之，因得幸。贵妃引荐诸宫女，以悦于帝。百司启奏，多因宦者以进。陈主置妃膝上共决之，由是宦官宗戚内外连结，货赂公行，群臣谏者辄罪斥之。沈后身居俭约，衣服无绵绣之饰，帝遇之素薄，未尝有所忌怨。惟寻阅书史，数上书谏诤。陈主欲废之，而不果。<br><br>时江南妖异特众，临平湖岸久塞，忽然自开，陈主恶之，乃卖于佛寺为奴以魇之。时隋已篡周，又灭后梁。后梁者，昭明太子第三子察也。梁武帝以察都督雍、凉、益、秦、郢、随诸军事。侯景之乱，湘东王未能讨景，反与察连兵。察降西魏，西魏立为梁王。寻为帝资以荆州之地，屯兵守之。奉魏正朔，追尊父统为昭明皇帝。以蔡大宝为侍中尚书令，王操为五兵尚书。<br><br>大宝严整有谋，雅达政事，文辞赡足。操亦亚之。后梁中兴，二人功居多。后梁宣帝察，知人善任，御下有恩，称帝七年殂。<br><br>子明帝岿立，孝慈俭约，有人君之量，嗣世二十四年殂。子琮立，嗣位二年，隋文帝征琮入朝，废为莒国公，后梁亡，凡三主，共三十三年。二梁通计八十五年。时隋天下大定，惟陈未下，隋主问取陈之策于高颎，颎曰：“江北地寒，田收差晚。江南水田早熟，量彼收获之际，微征士马，声言掩袭，彼必屯尽守御，足以废其农时。彼既聚兵，我便解甲。再三若此，彼以为常。后更集兵，彼必不信，犹豫之顷，我乃济师，攻其无备，自无不克。又江南土薄，舍多茅竹，所有蓄积，莫非地窖。密遣行人，因风纵火，待彼修立，复更烧之。不出数年，自可财力俱尽。”隋主用其策，陈人始困。隋主命大作战船，人请密之。隋主曰：“吾将显行天诛。<br><br>何密之为？”使投其木柹于江，曰：“彼若惧而能改，吾复何求？”戊申十月甲子，隋命晋王广、秦王俊、清河公杨素与韩擒虎、贺若弼等率兵五十一万，旌旗舟楫，横亘数千里。杨素出永安，下三峡，顺流东下。陈主以萧摩诃等为都督，从容谓侍臣曰：“王气在此，齐兵三来，周师再至，无不摧败，彼何为者耶？”孔范曰：“长江天堑，虏岂能飞渡耶？”帝笑以为举，故不为深备，奏伎纵酒，赋诗不辍。己酉正月朔旦，陈主朝会，大雾四塞，于是贺若弼自北道、韩擒虎自南道并进。缘江诸戍，望风尽走。陈主通于萧摩诃之妻，故摩诃初无战意，任忠率数骑迎降，引擒虎直入朱雀门。陈主惶遽，自投于井。盖井傍有穴，穴有地室，积有金银粮草，谓可避难也。既而军人窥井，呼之不应，欲下石，乃闻叫声，以绳引之，惊其太重，及出，乃与张贵妃、孔贵嫔同束而上，执送长安。在位七年，陈亡，凡五主，共三十三年。<br><br>晋王广驰书高颎，令留张丽华。高颎斩之，广由是恨颎.沈后与叔宝俱入长安，及叔宝卒，沈后每随炀帝。炀帝被弒，乃为尼而卒。初陈宣帝时，陈州刺史欧阳纥反，阳春太守冯仆之母冼氏发兵擒送建康，陈封冼氏为石龙太夫人。及陈亡，而陈两广岭南诸郡奉冼氏为主，保境拒守，号为圣母。亚王广使陈叔宝为书招之，夫人恸哭，尽日乃降，岭南悉定。以上两朝之事，已经叙明。其北朝自前秦而后，至隋文帝。如何兴废如何得国，并未及叙。故下二十四、二十五两回，单叙北朝之事。<br><br>直至二十五回之末，隋文帝灭陈、合天下为一统，然后直接此回。未能遽尔讲明，且听逐渐分解。