诗曰：<br><br>　　濯濯春风旧柳条，昔年曾斗楚宫腰。<br>　　繁华去后行人绝，犹自枯枝拂板桥。<br>　　板桥霜冷马蹄忙，为送行人下夕阳。<br>　　多少遗宫成瓦砾，无穷战垒聚锋芒。<br>　　旧京芳草铜驼卧，故冢冬青麦饭香。<br>　　轩老早知兴废事，一蓑烟雨钓沧浪。<br><br>却说明之将亡，灾异特甚。如太白昼见，日食地震，地裂涌血之类，不一而足。闽县有少妇，摘蔬园中，虎逾园，攫取妇淫之。妇惊怖几绝。家人共驱虎，逾时乃去。后产一虎，弃之郊外。余杭周氏与龙交，一产四蛇。太原乐静县民李良雨，忽变为妇人，与同贾者苟合为夫妇。睢宁大雨河溢，五龙见云中。是日，有龙为蛛网所挂，不得脱。须臾，复有一龙纵火焚其网，龙乃脱去，蛛死山中，丝网尚弥山谷。万载县有巨石自天而坠。张方伯修甘州城，得小棺五百余具，约长二尺余，启视，内敛一人，男女老少不同，而皆纱帽红袍，凤冠霞帔。其少妇皆美丽动人，去衣视之，休皆莹白可爱。南宿州村民妇，一产七男，肤红白黑青诸色各异，以为妖，嘱人瘗之。是夜，里中有长者梦神谓曰：“明日有七将军在厄，过尔门，尔当救之。”长者起觇门外，果见有人携一筐，以衣覆其上，内有群儿啼声。问而知其故，遂如神言收养。及长，皆勇猛异常，崇祯时，俱为盗首。甲午九月初六日夜，一星圆大似碗，色如血，红光烛地，霎时变为五，聚如碗大，俱血色。至三更，复并，并为一，至四更，复分为五，至五更，总归为一，大如米箩，俱血红色。顺德县民生一女，暴长，甫月，已如成人。甲辰二月，厚载门皇城一带，忽影出城郭，山川、树木、人物之形，又有铁骑无数临城，城上皆竖旗帜。京城大水，有巨人从北来，着白衣白帻，耳有坠，高二丈余，两目炯炯，火光射地，望南而去。苏州城东陆太学邦杰家人妇，产一肉胞而无血，破之，中裹小儿百数，皆一二寸长，能蠕蠕动。苏城吴乙妻，产金色鲤鱼，长四尺，投之渊。山东一带人家，藏仓小黑马料豆，尽飞不见，雨于仪真，人捡取，有一撮可至二三合者。壬戌六月，日正午，北有一星明显，随日而转。当涂县民产一物，如鸦而无羽毛，倏化为血。平阴县人养蚕上簇，未成茧，忽一夕变为黄旗，长皆丈许。崇祯即位，将就宝座，大声忽发于殿之西，若天崩地塌然，伏马皆惊，百僚震恐。于五凤楼前得一黄袱，内有小函，题曰：“天启七，崇祯十七，还有福王一。”戊辰七月二十三日，杭州仁和县牛头堰于望云生一子，甫弥月，忽大潮涌至，于家惶惧奔逃，于随潮去。次日，赭山港王渔户获一大鱼，重百余斤，抬至彭敬全家易酒米。初破鱼，肠中一小儿，端坐不动，以为神异。彭无子，遂乳哺为己子，于望云亦无子，闻之往彭敬全家求还，彭不允，于讼之官。府尹判：鱼腹全子，千古异事，着两家合于之。待长，两家各为聚妇。其宿于家妇而生者，即为于孙。宿于彭家妇而生者，即为彭孙。后各生数子。<br><br>松江莫翁女已适人，忽化为男。河南大旱，密县民妇生早魃，河南草木生战斗人马披甲持矛之形。孟县民孙光显祖墓及同陌王氏、党氏墓中一带，有葡萄草，夏抽新条，条列万状，有为美人、书生、达官者，有为龙凤龟麟雀鱼蛇鼠者，有为蝉、为孔雀、为鹦鹉者，皆五彩，点染奇巧，生动可爱。和州芥菜结茄。宣城出血，京师城门哭声，如女子啼。炮空鸣，鬼夜哭，山东雨血。京师宣武门外斜街民家白鸡，羽毛鲜好，啄距纯赤，渐大，重至四十余斤。占曰：“此骛也，所见之处国亡。”己卯，凤翔大鼠成群，食牛，咬入人腹，食人见骨。四月，有星陨于凤翔袁画师家，不及地，旋转如冶金，良久，渐高飞去，照数十里。各处鬼夜哭，咆哮有声，逐之有影。松江有大鱼，长数十丈，目中可容三人而无睛。襄阳春山乡，获一牛，两头二日。<br><br>德安府天雨鱼，庚辰九月之望，两日并出。壬午，顺天三河县空中忽堕一龙，牛头蛇身，有鳞有角，宛转叫号于沙土中，以水沃之则稍止，三日而死。泰州两大山，合而为一，其民居两山间者，皆不见。京师铁炮自鸣。四川水变为血，并鸣有声。山东妇人生一儿，人身双猫首，首有角，角之巅有目，手垂过膝，兼雌雄两体。嘉定一男子无家室，忽腹大面黄，人以为蛊。其邻夜闻呼唤声，启户视之，见生一男儿。邻人以闻于官，其人抱儿遁去。蕲州有鬼，白日成阵，行墙屋上，揶揄居人。奉先殿鸱吻忽落地，作披发鬼，哭出宫而去。癸未正月，京营巡捕军夜宿棋盘街之西，更初定，一老人嘱曰：“夜半子分，有妇人缟素涕泣，自西至东，勿令过，过者厄不浅，鸡鸣则免矣。吾乃土神，故以告也。”<br><br>夜半妇果至，军如所戒，不听前。五鼓，偶熟睡，妇折而东，旋近，蹴逻者醒之，曰：“我丧门神也。上帝命我行罚此方，汝何听老人言阻我，灾首及汝。”言毕不见，逻者奔归，告家人。言未终，仆地而死，疫乃大作，人鬼错杂。薄暮，人不敢行，一时贸易多得纸钱，乃置水投之，有声则钱，无声则纸。大疫定后，河北小儿见一人白面毛，逐之入废棺中，发棺，则白毛飞满空中，俄而羊毛疫大作，渐染至江南。民相戒曰：“无食茄，食茄必病。”既而验之，以手折茄，中分之，辄有羊毛，此病投以药，皆死。惟刺中指节间，出柴血，去羊毛即愈。汤溪李生黄瓜。义乌有牛生两头一身八足。<br><br>癸未十月初十日，黄昏时，御库银一片飞出，银边相触有声，自西飞向东去乙光州雨绵絮，宫中黑眚见。杭州鸺乌见，鸟身人面，两翼四足。沅州、铜仁连界处，掘出古碑，上有字二行云：“东也流，西也流，流到天南有尽头；张也败，李也败，败出一个好世界。”凡流赇所至城邑，三日前，必有鬼先至，其鬼千百成群，先大而后渐小，至则一城之人皆不知所为。<br><br>其余灾异，多不胜书。所谓国家将亡，必有妖孽也。其崇祯何以亡国？请得而粗言之。<br><br>崇祯，清朝谥为愍帝。愍帝既诛魏忠贤，天下歙然望治。无奈愍帝虽英明勤俭，爱民图治，而性刚愎自用，专以察察为明，反为群臣所壅蔽；而且吝于粮赏，既不知人，又不知兵，毫无经济驾驭之才。而二三文臣，皆系章句腐儒，无益于用，但知结党朋比，惟为身谋，并不知有天下国家之大计。而二三武臣，又以贼灭则太平无事，必为文臣所欺凌，且难淫掠，故虽屡败贼，而必不肯灭贼，盖欲挟贼以自重。所以民谣有言：甲申十七年三月十八日，明朝诸臣送礼于李自成，具柬云：“谨具大明江山一座，奉申敬文八股，顿首拜。”盖贫腐儒之亡国也。愍帝即位之初，即起袁崇焕为兵部尚书，兼右副都御史，总督蓟、辽、登、莱、天津军务，而袁崇焕遂以私忿杀左都督毛文龙。先是游击毛文龙奉辽抚王化贞命，安抚猪岛、广鹿岛等处，以二百人据铁山皮岛，招集亡命，众至十余万，逼近辽东，大为清朝牵制之患。于二年四月被杀，而明氏之亡决矣。戊辰崇祯元年，陕西延安大饥，府谷民王嘉胤倡乱，又有不沾泥、杨六郎等同起，延安人张献忠从乱。献忠多智，号为“八大王”。又有白水盗王二兵起应加嘉胤，北与嘉胤合，众至五六千，掠延安、蒲县、韩城等地。米脂人李自成往从嘉胤。<br><br>自成家贫，性狡黠，善走，能骑射。不沾泥、杨六郎相继俘获，自成走匿延安山泽间，得免。己巳二年，张献忠据米脂十八谋，乞降于秦抚杨鹤，而杨鹤昏懦无能，遣官四出招抚，黄虎、小红狼，一丈青、龙江水、掠地虎、郝小泉等，俱给免死牌。众名虽降，而实叛。<br><br>冬十月，清太宗亲率兵南下，过京城，群臣遂欲取明，太宗不忍取，班师而还。明逮蓟辽总督袁崇焕下狱，磔于市。因都城警，诏天下勤王。山西巡抚耿如杞以兵入援，其所统兵，皆沿边劲卒，会京师解严，兵部屡调其兵不已，又不与粮，哗于涿州。朝廷逮耿如杞论死，其兵遂叛，与李自成合，众万余，共推高迎祥为闯王，李自成为闯将，转战山西、河南等处。庚午三年，秦地大旱，米粟腾贵，军饷告匮，兵无粮，往往亡命山谷间为盗。时东事甚急，廷议核兵饷，各边镇共厘汰至数十万，多哗而流亡，倡饥民为盗。又给事刘懋请裁定驿站，谓可岁省金钱数十万，上从之。岂知河北游民，向借驿糈，至是无所得食，遂群起为盗，而盗风大炽。给事吴执御请罢加派、捐助、搜括三项，以苏民困。勿听。又请于沿边诸邑，择贤守宰，界以本地钱粮，训练土著兵丁，各自为守，再发兵讨之。不听。<br><br>六月，曹文诏击斩王嘉胤于阳城，其党复推王自用为首，号紫金梁。其党白相名目，有老回回、八金刚、闯王、闯将、八大王、择地王、闯塌天、破甲锥、邢红狼、乱世王、混天王、显道人、乡里人、活地草、革里狼、左金王、曹操、关索、混天星、过天星、独行狼、蝎子块、一字王、射塌天、混十万、可天飞、混天飞、点灯子、王老虎、金翅鹏、满天星、混天猴、上天龙、马老虎、独头虎、上天猴、黑煞神、飞山虎、一只虎、撞天王、翻山鹞、整齐王、紫微星、托天王、十反王、小秦王、混世王、上天王、一连莺、一盏灯、钻天硝、开山斧、一座城、通天柱、爬天王、抓地虎、滚地狼等名号。以上诸人，或一人为一营，或二三四五人合为一营，分为三十六营。而张献忠等亦皆叛去，分战陕西、山西、山东、河南、四川、湖广、河西、北直之南、南直之北。其杀戮之惨，亘古未闻。时诸贼败则就抚，旋抚旋叛，廷臣任其所为，于是有“官贼”之谣。而官军亦复到处淫掠，于是民不聊生，尽皆为盗，几于无民矣。<br><br>八月，命洪承畴总督三边。洪承畴、曹文诏出击，赵四儿擒之，即点灯子也。壬申五年，秦地反民流入山西，山西巡按罗世锦归咎于秦．谓以邻国为壑。给事裴君锡，晋人也，上言请责成秦抚，驱之回秦，然后再议剿抚，当事之无识如此。洪承畴、曹文诏大败秦地反民于西澳，又败之于铁角城，斩可夫飞、独行狼等。曹文诏忠勇无敌，屡建大功，而为文臣所排，其后力竭，自刎于娑罗寨。时文臣结党营私，武臣观望畏缩。<br><br>反民陷城邑无虚日。有一过者，有至数过者。其数过者，则妇女民人庐舍皆尽，惟有空城而已。癸酉六年，上命诸内臣各视师行营，诸内臣动以威倨上官庶司，于是上官庶司群相壅蔽，而军事愈多掣肘矣。张道浚堆满天星，总兵张应昌擒一盏灯，延绥巡抚陈奇瑜击斩钻天哨、开山斧、一座城。山西、陕西大饥，人相食，民反叛者愈众。甲戌七年，总督陈奇瑜围李自成于车厢峡，会连雨四十日。自成无所得食，遂大窘，乃自缚乞降于奇瑜，奇瑜受之。已而，既出栈道，遂不受约束而叛。先锋高杰，因窃自成妻，乞降于贺人龙。山西巡抚戴君恩诱斩通天柱。山西、陕西大饥，人相食，叛者益炽，削总督陈奇瑜职听勘。洪承畴奏寺：“贼兵猖獗，动至数十万，而官兵不过一二万；贼多精骑，每跨双马，而官军马三步七，不能追逐；贼到处攻掠城堡，即可得食，而官军必待转运，若不大发兵饷，何能克敌哉？”河南大旱，叛者益炽。<br><br>乙亥八年，秦地反民数十万出关，分而入晋、入豫、入楚、入蜀。河南反民入江南，赵六安陷凤阳，焚皇陵，闯、献皆与。<br><br>皇陵报至，上素服避殿，亲祭告太庙。蕲黄村民擒斩爬天王。<br><br>丙子九年，武举陈启新上言科甲之无用，“惟知虐民剥民以自富，民奈之何不穷且为盗哉？势不以皇上之天下，断送于章句腐儒之手不止也。”上异之，擢为吏科给事中，然启新实无奇才异能可用，至十四年，以匿丧被劾，下抚按讯，遂遁。总理卢象升败反民于谷城，斩黑煞神、飞山虎。四月，大清太宗建国号曰清，改天聪十年为崇傅元年。七月，明陕抚孙传庭擒闯王高迎祥及刘哲等送京师，磔之。反民共推李处自成为闯王。副将祖大乐败反民于谷城，斩混天王，而柴金梁、扫地王诸人归于闯王。丁丑十年正月，老回回等趋桐城，总兵秦翼明败之于麻城，老回回所部整齐王、八大王九营溃而为四：一支走啰田，一支走团风，一支向蕲水，一支趋岐亭。闯塌天等又分两路至江北，一自桐城犯庐江、舒城，一由光固逾霍山、六合东行，又分为数十股，分战江北。时混天星侵轶商洛，李自成纵横西安，过天星盘踞湃陇，独行狼、蝎子块转战汉南、河西，声势大盛矣。<br><br>左良玉于舒城、六安间，连战三捷。秦翼明败闯塌天于细石岭，俘一条葱、新来虎，反民退入大山中。张国维檄左尽玉入山搜捕，良玉惮于入山，兵将日拥战中夺回美女数千为乐。<br><br>国维三檄之，始自舒城进发，而反民已出境矣。诏革左良玉职，俾杀反民自赎。命陕西巡抚孙传庭兼理河南，以熊文灿为兵部尚书，总理直隶、山、陕、川、湖军务，督剿反民。戊寅十一年正月，左良玉、陈洪范破反民于郧西，张献忠再降于陈洪范。<br><br>八月，曹操会革里眼、过天星、托天王、十反王、整齐王、小秦王、混世王、整十万等于陕州，犯襄阳。熊文灿次襄阳，遣副将龙在田邀击革里眼、射塌天于双沟，大破之。老回回奔枣阳，曹操独留内浙山中，势孤，乞降于提督太监利瓦伊政。维政为言于熊文灿，文灿檄止诸军，曹操九营俱就抚，授为游击将军，供给甚备。罗汝才自言不愿为官，愿为百姓耕田，乃分屯部众于房、竹、郧、均诸邑，与居民错壤而居。张献忠就抚，屯谷城，汝才遥为声援。李自成陷泸溪。洪承畴、孙传庭大破反民于襄阳，闯王困于潼关。初，闯王父守忠祷于华山，梦神以破军星为之子，生自成，呼为黄来儿。自成妻韩氏，故娼也，县役盖君禄与之通，自成杀淫者，偕李过亡命甘州。后凄邢氏，又与高杰通。杰窃之以降于明。及潼关之败，其再娶妻小及女，尽为官军所得，止从十八骑，过谷城，依张献忠。献忠与之饮，酒半酣，谳忠抚其背曰：“李兄盍亦从我降，而仆仆奔走乎？”自成仰而嘻曰：“不可。”献忠乃资以衣马，走依老回回营，卧病半年。老回回授以百人，使同诸人出－阶文，向陕西。左良玉大破之，射塌天降之。射塌天即李万庆也，降后屡立战功，声至副将，守襄城，后自成陷襄城，杀之。已卯十二年，张献忠复叛于谷城，飞蝗蔽天，食禾稼殆尽，饥民并起从之。罗汝才九营复叛应献忠。七月，二人合于房县，左良玉追及之，大败而还。事闻，逮熊文灿弃市，以太学士杨嗣昌督师讨之。罗汝成过天星七股入蜀，犯夔州，石柱女帅秦良玉邀击之，斩东山虎。秦蛆帅师勤王，见邵巡抚，公然带美貌男妾十余人；时李自成向陕西，势复振。九月，秦兵大破李自成于函谷关，自成众略尽。秦兵蹙之于北，左良玉扼之于南，自成穷蹙，不复他逸，食且尽，自经者数四，养子李双喜救之，诸将围自成甚密。督师杨嗣昌曰：“围师必缺，不若空武关一路，待其走而执之。”自成以五十骑冲围而南，诸将不能御，遂自武关入郧阳。时河南大饥，民从之者数万。杨嗣昌即杨鹤子也，父子前后误国。<br><br>庚辰十三年，秦军复大破闯王于觳函，斩首数千级，诛蝎子块，而整十万、扫地王、小秦奉、金翅鹏、托天王、过天星、关索、满天星、张妙子、邢家米、大天主，镇天王、一条龙、小红狼、九梁星等相继降。闯王溃围而出，走河南。时南北两京、山东、河南、山西、陕西、浙江大旱蝗，人相食，草木俱尽，反民者复大炽。又开州人袁时中，聚众寇开州，旬日间，众至数万。时官军不能杀贼，反日肆淫掠，杀被难男妇以邀赏。<br><br>其在家稍富者，府县等官又加以通贼之名，杀而籍没之。其有美貌妇女，则收为婢妾。其实通反民者，反畏之而不敢问，民无逃生之路，遂群迫而为盗，盗日炽，而亡日逼矣。辛巳十四年，河南，山东反民尽归于李自成。自成会众部攻陷河南府，脔福王杂以鹿肉，名为福禄酒，饮之。福王，神宗之爱子，母郑贵妃，富厚甲天下，其后宫珍宝山积，俱为自成所得。自成以兵围开封，周王恭枵出金五十万，募兵御却之。献忠袭襄阳，焚襄王府，执裹王，据坐王宫，坐王堂下，劝之以卮酒，曰：“吾欲断杨嗣昌头，而嗣昌远在蜀，今当借王头，使嗣昌以陷落伏法。”遂斩之。其军资器械山积，尽为所有。三月，督师杨嗣昌自缢于军中。<br><br>自成陷归德，牛金星降之，自成以其女为妻。金星荐卜者宋献策，善河洛数。献策长不满三尺，见自成献图谶云：“十八孩儿，当主神器。”自成大喜，拜军师。时闯众已五十万，曹操复与之合，益强。赦故兵部尚书傅宗龙于狱，以为陕西总督。自成攻项城，宗龙将兵救之，自成破宗龙军，遂陷项城。<br><br>分兵屠商水、扶沟，复合陷叶县，将军刘国能死之。国能即降将闯塌天也。时诸人半降于官军；半归于闯部。惟老回回、革里眼、左金玉、曹操、八大王及袁时中尚存。老回回即马守殷，革里眼即贺一龙，曹操即罗汝才，八大王即张献忠也。回、革、左陷宿松、英山、潜山等处，张献忠陷郧西，有众数十万。掠信阳，左良玉大败之。献奔李自成，自成将杀之，献因东走，与回、革合。回、革、左、献会闯于河南，众逾百万，陷襄城。<br><br>先是陕抚汪乔年发自成祖墓，得一蛇，若龙形，飞空，昨日数口而堕，乔年即斩以徇。至是将兵救襄城，兵败被杀，又米脂令边大绶，掘自成祖墓，得一物，鳞甲满身，酰而灰之。贼陷南阳，唐王死之。闯、献合兵陷禹州，徽王死之。复围开封，周王恭枵与巡抚高名衡、总兵陈永福竭力固守。永福射中自成左目，自成退屯朱仙镇。<br><br>壬午十五年正月，自成攻开封益急，以洞车附城，执汴人凿城砖土而空之，纵横丈余，凡为数十窟，辇火药数万斤，实之。而实土砾于外，成丘阜以蔽之。众擐甲持矛，望城崩即拥上，乃以火燃药卜岂知旧土实而新土虚，火药一发崩天，砖缶皆飞鸣外响，众之布围于外者，人马皆成血糜，乃大骇，解围而去。回、革、左、闯操所部八十万，屠胨州，陷睢州、太康、归德、宁陵、考城等处。督师孙传庭斩总兵贺人龙。人龙，米脂人，以诸生效用，屡杀反民有功。上疑其与反民通，密敕传庭杀之。反民闻人龙死，酌酒相庆曰：“贺疯子死，取关中如拾芥矣。”山陕有妖鼠，产于虾蟆腹中，一产数千，食禾稼立尽。民大饥，人相食，贼愈炽。回、革、左、操、闯、献三围开封，守臣告急，总兵许定国以山西兵渡河援开封，时反民兵势盛，众皆畏之，溃于覃怀。督师丁启睿及援剿诸军杨文岳、左良玉、虎大威、杨德政、方国安等溃于河上。山东总兵刘泽清援开封，立营朱家寨，被攻之三日，诸兵不至，泽清亦引兵去。开封久困食尽，人相食。开封城北枕黄河，巡抚高名衡等恃引黄河之水，环壕以自固，反民乃大决河水灌城，河流直冲入城，势如山岳，水聚长二丈，士民溺死数十万，高名衡、陈永福与周王等咸乘小舟，逾城而过，至城西上山，寻路而遁。<br><br>城中遗民尚余数万，反民浮舟入城，尽掠之以去。张献忠再陷六安，将州民尽断一臂，男左女右。总兵黄得功、刘良佐将兵救六安，败绩。献忠遂谋渡江，入南京，僭号改元。献忠南下，黄得功大破之于潜山，刘良佐再破张献忠于安庆。十月，献忠引兵西走蕲水，黄得功忠勇无敌，时人号为黄闯子。闯王合诸人屠汝宁，陷襄阳，掠崇王由樻及世于诸王妃嫔以行，又陷武冈，杀岷王。癸未十六年正月，李自成陷承天府，巡抚宋一鹤、钟祥知县萧汉死之。初，李自成流劫秦、晋、楚、豫，攻剽半天下，既而连陷荆、襄、鄢、郢，席卷河南，有众百万，始思据城邑，擅名号，众俱奉其号令，推自成为奉天倡义文武大元帅。自成据襄阳，号曰襄京，其余所陷郡县，俱改易名号，修襄王宫殿为宫，设官分职。老回国降于李自成。革里眼、左金王虽与闯合，恃其众，意不相下。三月，闯王置酒宴左、革，杀之席上，并其军。闯王命罗汝才珍郧阳，久不下，所部多死，因怨闯王。四月，闯王以数十骑突人罗汝才营，汝才卧未起，入帐中斩之，一军智哗，七日始定，所部多散亡，降于秦督孙传庭。袁时中欲归款于明，五月，闯王攻杀时中。自后只闯、献二人陆沉中原矣。<br><br>去年十月，张献忠西走蕲水。是年正月，夜袭蕲州，陷之，令缙绅、孝廉、文学各自东门入，西门出，尽斩之，遂屠蕲州。<br><br>三月，复屠蕲水，遂自蕲水疾驰至黄州，乘大雾以攻城。黎明城陷，众执副使樊维城，不屈，死之。献忠沿江而上，悉师破汉阳，由煤炭洲渡江，直逼武昌城下。时库藏空虚，楚王有积金百万，长史徐学颜请王发数十歹金以赡军，王不听。而募兵助守城，献忠攻城，参将崔文荣御之，多有斩获。而楚府新募兵为献忠内应，城遂破。文荣与前大学士贺逢圣及楚府长史徐学颜俱死之。献忠执楚王，沉之于西湖，获宫中积金百余万。<br><br>屠楚宗，戮士民，遂据楚王府，而裸淫其宫眷，僭称武昌曰京城，伪设六部五府，铸西王之宝，开科取士，授郡县官。李自成闻之怒，遣人贺之曰：“老回回已降，曹、革、左皆被杀，行将及汝矣。”献忠惧而恨之。<br><br>七月，方国安合左营副将徐懋德、马士秀率步骑二万，夜击献忠，胜之。左镇诸军并进，献忠令别部守武昌，而己趋岳州。官军复武昌，遂复汉阳并诸属地。献忠陷岳州，复陷长沙，拆桂王宫殿于长沙，以长沙为京城，开科取士。献忠遣兵取江西，陷瑞安、临江、新喻、分宜，又陷袁州吉安。十一月，江督吕大器兵复吉安，左良玉移镇武昌，令马士秀等趋长沙捣其后，令马进忠等趋袁、吉击其前，诸军奋击，大败之，遂复岳州及袁州。十七年正月，献忠遂弃长沙，引步骑数十万入夔州。六月，献忠陷涪州、泸州，蜀王告急于江南。献忠陷重庆，瑞王阖宫被难。八月，献忠陷成都，蜀王阖宫被难，献忠自称西王，改元大顺。献忠大索全蜀绅士至成都，皆杀之。既而悬榜试士，云不到者斩。诸生远近争赴，献忠以兵围而击杀之，咸挟笔握策而死，蜀中士类俱尽。献忠未几而病，遂死。清兵至，余党悉降。或曰：“清兵至，献忠出战，为流矢所中而死，尸化为黑虎，又伤人无算。”未知孰是。李自成自十六年五月并袁时中之后，大造战舰于荆襄，谋自王于荆州，遣亲信大帅二十九人，分守各处郡县要害，以刘宗敏总步、白旺总骑。闯王行军，虽左右不知所往，其百万之众；惟自成马首是瞻，席卷而趋，遇大川则囊土雍上流而渡之。<br><br>每有谋略，集众计之，自成不言可否，而阴用其长者。其攻城望风降者不杀。其兄自秦中来，自成执而杀之。无子，以李双喜为养子，－时流乱十余年，自北京以南，南京以北，纵横数千里间，白骨满地，人烟断绝，行人稀少。上召保定巡抚徐标人见。标曰：“臣自江淮来，数千里荡然一空，即有城池，仅余四壁，蓬蒿满目，鸡犬无闻，曾未遇一耕者。陛下将何以致治乎？”上闻之，欷欺泣下。为祭难民，祭阵亡将士，祭各亲王，作佛事子宫中，以祈太平，下诏罪己。趋督师孙传庭，着速平乱。八月，孙传庭次阌乡，克宝丰，诛伪州牧陈可新，遂入唐县，反民家口悉伏诛。孙传庭复郏县，李自成将兵逆战，大败。时孙传庭前锋尽收左、革故部，皆致死于反民。而高杰所统诸降将，备悉其中曲折。自成复遣其弟一只虎李过逆战，三战三北。自成奔襄城，渚军进逼之，自成累败，挑土筑墙以自守，已而食尽，有饥色。自成谋所向，牛金星请先取河北，直捣京师，杨承裕欲先据河南。独顾君恩曰：“否，否，先据留都，势居下流，难济大事，其策失之缓；直捣京师，万一不胜，退无所归，其策失之太急；如先取关中，为元帅桑梓之地，秦邦百二山河，足以建国立业，然后旁略三边，资其兵力，攻取山西，后向京城，进退有余，方为全策。”自成从其计。正欲进取关中，会大雨连旬，孙传庭军乏饷，兵噪于汝州，降将李际遇阴通于自成。自成率诸骑大至，官军与战，堕自成伏中，遂大败。孙传庭与高杰走河北，自成向潼关，孙传庭亦整兵向潼关，众尚有四万。一只虎陷阌乡，疾走潼关，获督师大纛，自成以纛给守关者，突入潼关，官军大溃。自成入关西行，一只虎陷华阴，孙传庭退屯渭南。冬十月，贼合众数十万陷渭南，孙传庭没于阵，杨暄被执不屈，死之。李自成陷商州，商洛道黄世清死之。李自成陷西安，陕西巡抚冯师孔、按察使黄炯、长安知县吴从义、指挥崔尔达、秦府长史章世炯等皆死之。自成据秦王府，掳秦王，伪授权将军。秦藩富甲天下，拥资数百万，尽为自成部所有，自成分兵徇诸群县，皆陷之，自成改西安府为长安，掳掠巨室助饷。十一月，陷延安，复陷凤翔，屠之。总兵高杰引兵奔山西，高杰即翻山鹞，后率兵入扛南。李自成陷榆林，总兵尤世威及诸将、一城男妇尽死之，无一人屈节辱身者。自成捣宁夏，宁夏以降。陷庆阳，屠之，执韩王。<br><br>陷平阳，杀西河王等数百人。山西群县望风款附，自成遣伪牌遍行山西，其辞甚悖。<br><br>甲申，大清世祖章皇帝顺治元年，明崇祯十七年正月，李自成称王号于西安，僭国号曰顺，改元永昌。其掠河东，河津一路俱陷，李自成伪牒兵部约战，言三月十五日至。上忧，临朝而叹。大学士李建泰曰：“主忧如此，臣敢不竭力，愿以家财佐军，提兵西行，剿寇立功。”上悦曰：“卿若行，朕当仿古推轮礼行之。”遂命大学士李建泰出师，上以特牲告庙，廷授节剑，驾御正阳门，设宴作乐，亲赐卮酒曰：“先生之去，如朕亲行。”建泰顿首起行，上目送之，是日大风扬沙，占曰：“不利行师。”建泰肩舆不数步，杆折，识者忧之。建泰出都，闻山西烽火甚急，家已破。进退失措。次于涿州，未几，为自成所执。二月朔，上平旦视朝，忽得伪封，启之，其词甚悖，末云：“限三月望日至顺天会同馆缴。”一时相顾失色，朝罢，遂不复问。李自成至太原，太原无重兵为守，巡抚蔡懋德，遣骁将牛勇、朱孔训出战，孔训伤于炮，勇陷阵死，一军皆没。<br><br>自成移檄远近，有云：“君非甚暗，孤立而炀蔽恒多；臣尽行私，比党而公忠绝少，甚至贿通官府，朝廷之威福日移；利入威绅，闾左之脂膏尽竭。”又云：“公侯皆食肉，纨袴而倚为腹心；宦官皆龅糠，犬豚而借其耳目；狱囚累累，士无报礼之心；征敛重重，民有偕亡之恨。”人读之多为扼腕。蔡懋德知事必不支，写遗表，令监纪贾士璋间道奏京师。<br><br>自成陷太原，执晋王，巡抚蔡懋德，中军盛应时等皆死之。李自成兵趋正定，知府邱茂华叛降，自成遣数骑入城，收帑籍，近京三百里，寂无言者。吏科鄙给事中吴麟征，请弃山海关，征吴三桂入卫京师，群臣皆以弃地非策，不从。李自成兵至宁武关，总兵周遇吉悉力拒守，大炮击杀自成所部万余人。会火药尽，或言：“贼势盛，可款也。”遇吉曰：“战三日，杀贼且万，君辈何怯耶？能胜之，则一军尽为忠义；万一不胜，缚我以献，若辈可无恙。”于是开门奋击，衣服旗帜，悉与自成部同，而自为记别。自成部大乱，被杀数千人，惧欲退。或为之策曰：“我众彼寡，请去帽为识，见戴帽者击之可歼也。”自成引兵复战，皆脱帽以自别，明兵大败，遇吉合家自焚。身挥短刀力斗，见执，骂贼而苑，自成叹曰：“使守臣尽如周将军，吾安得至此？”李自成陷大同，杀代王，总兵朱三乐、巡抚卫景瑗等死之。上以自成兵日迫，问战守之策，群臣默然。上叹曰：“朕非亡国之君，诸臣尽亡国之臣耳。”遂拂袖而起。钦天监奏，帝星下移，李自成兵陷保定，御史金毓峒及其妻王氏与其从子振孙等皆死之。贼执督师李建泰，自成长驱向宣府，监视太监杜勋，与众约降，巡抚朱之冯独巡城，见大炮，命众燃之，众不应。之冯乃自起燃火，兵民竟挽其手，之冯乃夺士卒刀自刎。宣府军民俱降。<br><br>时帝内库银，不肯发饷，必取给于户部，户部用竭，乃征勋戚大珰助饷，遣太监徐高谕嘉定伯周奎为倡，奎谢无有，不得已奉捐万金。太监王之心最富，上面谕之，仅献万金。其余各献多寡不等。惟太康伯张国纪，输二万金。后拷王之心，追现银十五歹，周奎抄现银五十二万，珍币复数十万。李自成部益迫，有劝上南迁者，上怒曰：“卿等平日专营门户，今日死守，夫复何言？”分营都门，设大炮，给九门守者人百钱，诏前太监曹化淳守城。南京太祖孝陵夜哭。李自成自柳沟直抵居庸关，伪权将军移檄至京师，云：“十八日至幽州会伺馆暂缴。”<br><br>京师大震，诏三大营屯齐化门外。自成兵陷昌平州；总兵燕守钅荣骂贼，不屈而死。传警至京师，上乃下前吴麟征疏，飞檄吴三桂入援，然已无及矣。自成骑过昌平，太监高起潜弃关走西山，自成分兵掠通州粮储。<br><br>十六日上方御殿，召考选诸臣入对，问裕饷安入，滋阳知县黄国琦对中旨，授给事中。其余以次对，未及半，秘封入，上览之色变，即起入，诸臣立候。移刻，命俱退，始知为昌平失守也。是夜，自成部直犯平则门。京师内外城堞凡十五万四千有奇，时登陴守城止羸弱五六万人，又无炊具，市饭为餐，饷久阙，仅人给百钱，无不解体。自成潜遣其党辇金钱，饰为大贾，列肆于都门。更遣奸党挟资，充衙门掾吏，专刺阴事，纤细悉知。十七日，上早朝，召对诸臣而泣。俄闻自成兵大至，方报过芦沟桥，俄攻平则、彰仪等门矣。城外三大营皆溃降贼，火车巨炮，皆为其有，其反炮攻城，轰声震地。诸臣方侍班，襄城伯李国桢匹马驰阙下，汗浃沽衣。内侍呵止之，国桢曰：“此何时也？君臣即求相见，不可多得矣。”上召入，国桢奏守军不用命，鞭一人起，一人复卧如故。上因命内侍俱守城，凡数千人，上括中外库金二十万犒军。是日，细民有痛哭输金者，各授锦衣卫千户。十八日自成攻城，炮声不绝，流矢雨集，自成所部仰语守兵曰：“亟开门，否且屠矣。”守者惧，空炮向外，不实铅子，徒以硝焰鸣之，犹挥手示之退，乃发。李自成对彰仪门设坐，晋王、代王左右席地坐，太监杜勋侍其下，因呼：“城上人莫射，我杜勋也，可缒下一人。”守者曰：“留一人下为：质，请公上。”勋曰：“我杜勋无所畏，何质为？”提督太监王承恩缒之上，因入大内，盛称贼兵势重，皇上可自为计。守陵太监申芝秀自昌平降自成，亦缒上入见，备述自成犯上不道语，请逊位，上怒叱之。诸内臣请留勋，勋曰：“有秦、晋二王为质，不反则二王不免。”乃纵之出，仍缒下。勋语守城内挡王则尧等曰：“吾党富贵自在也。”初，误传杜勋殉难，赠司礼监荫锦衣卫立祠，至是方知其从李自成也。<br><br>上下诏亲征。召驸马巩永固，谋以家丁护太子南行，对曰：“臣等安敢私蓄家丁，即有之，何足当贼？”乃罢。申刻，彰仪门启，盖太监曹化淳献城开门也，李自成率大队疾驱入。大学士蒋德璟宿会馆，被创，上亟召阁臣入曰：“卿等知外城破乎？”曰：“不知。”上曰：“事亟矣，今出何策？”俱曰：“陛下之福，自当亡虑，如其不利，臣等巷战，誓不负国。”命退。<br><br>是夕，上不能寝，内城陷，一阉奔告，上曰：“大营兵安在？李国桢安在？”答曰：“大营兵散矣，皇上宜急走。”其人即出，呼之不应。上即同太监王承思幸南宫，登万岁山，望烽火烛天，徘徊逾时，回干清官，朱书谕内阁：“命成国公朱纯臣提督内外诸军事，夹辅东宫。”内臣持至阁，因命进酒，连进数觥，叹曰：“苦我民尔，以太子永王、定王，分举外戚周、田二氏。”语皇后曰：“大势去矣。”各泣下，宫人环泣，上挥去，令各为计。皇后顿首曰：“妾侍陛下十有八年，卒不听一语，致有今日。”拊太子、二王恸甚，遣之出，后自经。召公主至，上十五，叹曰：“尔何生我家？”左袖掩面，右手挥刀断左臂，未殊死，手栗而止。命袁贵妃自经，系绝复苏，上拔剑刃其肩，又刃所御妃嫔数人。召王承思对饮，少顷，易靴出中南门，手持三眼枪，杂内监数十人皆骑而持斧出东门。内监守城，疑有内变，施矢石相向。时成国公朱纯臣守齐化门，因至其第，阍人辞焉，上叹息而去。走安定门，门坚不可启，天且曙矣。丁未十九日，鸡鸣时，上御前殿，呜钟集百官，无一至者。遂仍回南宫，登万岁山之寿皇亭自经。亭新成，所阅内操处也。太监主承恩对缢，上披发，御蓝衣，跣左足，右朱履，衣前书曰：“朕自登极十七年，逆贼直逼京师，虽朕薄德匪躬，上干天怒，然皆诸臣之误朕也。朕死，无面目见祖宗于地下，去朕冠冕，以发覆面，任贼分裂朕尸，勿伤百姓一人。”又书一行：“百官俱赴东宫行在。”犹谓阁臣已得朱书也，不知内侍持朱谕至阁，阁臣已散，置几上而返，文武群臣并无一人知者。<br><br>先是大内有秘室，鐍键甚严，相传刘诚意藏秘记于内，非大变戒勿启。至是事急启之，得绘图三轴，末一轴图像，酷肖圣容，身穿白背心，左足跣，披发中悬，于今无异，诚天数也。<br><br>时方昧爽，天忽雨，俄微雪，城陷，贼骑塞巷，投矢，令人持归，闭门得免死。于是俱门书“顺民”。自成所部经象房桥，群象哀鸣，泪下如雨。太子走诣周奎第，奎卧未起，叩门不得入，因走匿内宫外舍。初，上之出至南宫也，使人诣懿安张皇后所，劝后自裁，仓卒不得达。宫中既乱，懿安皇后青衣蒙头，徒步走入成国公第。尚衣监何新入宫，见长公主断肩仆地，与宫人救之苏，负之而出。既而自成等入，宫人魏氏大呼曰：“贼入大内，我辈必遭所污，有志者早为计。”遂跃入御河死，顷间从死者一二百人。自成毡笠缥衣，乘乌驳马，先使入清官，遂入宫问帝所在，大索不得，乃下令献帝者，赏万金，封伯爵，匿者夷族。明日午刻，始得先帝凶问于煤山。自成令以双扉舁帝后于东华门侧，敛以柳棺，覆以蓬厂，莫有敢往哭者。自成分宫嫔，宫人费氏，年十六，投眢井，钩出之，见其姿容，争相夺。费氏绐曰：“我长公主也，若不得无礼，必告汝主。”众拥见自成。自成令内官审之，非是，赏部校罗氏。费氏复绐曰：“我实天演之冑，义难苟合，望将军择吉成礼。”<br><br>罗氏喜，置酒极欢。费氏怀利刃，俟其醉，断其喉，因自刎。<br><br>自成大惊，命收葬之。内臣献太子，自成封为宋王，太子不为屈。辛亥，改殡先帝、后。出梓宫二：以丹漆殡先帝，黝漆殡先后。加帝翼善冠、衮玉、渗金靴，后袍带亦如之。明亡，凡十六帝，共二百七十七年。诸臣闻变，大学士范景文并妾，户部尚书倪元璐并一门共十三人，左都御史李邦华，副都御史施邦曜，大理卿凌义渠，兵部右侍郎王家彦，刑部右侍郎孟兆祥并妻何氏、子章明、媳王氏，左谕德马世奇妾朱氏、李氏，左中允刘理顺并妻万氏、妾李氏及子与婢仆辈阖门一十八人，太常少卿吴麟征，左庶子周凤翔并二妾，检讨汪伟并妻耿氏，户科给事中吴甘来，御史王章，御史陈良谟并妾时氏，御史陈纯德、赵馔，太仆寺丞申佳允，吏部员外许直，兵部郎中成德并母张氏、妻张氏及子，兵部员外金铉并母章氏、妾王氏及弟錝，光禄寺署丞于腾蛟并妻，新乐侯刘文炳并祖母与弟，左都督文耀及妹、子孙男女共十六人，驸马巩永固并乐安公主及子女五人，惠安伯张庆臻并阖门男女，宣城伯卫时春并合家，锦衣卫都指挥王国兴，锦衣卫指挥同知李若珪，锦衣卫千户高文采并一家十七人，顺天府知事陈贞达，副兵马司姚成，中书舍人宋天显、滕之所、阮文贵，经历张应选，阳和卫经历毛维、张儒士、张世禧并二子，百户王某，顺天府学教官五人，俱失其姓名，长州生员许琰，俱死之。诸臣死难，惟孟兆祥守正阳门，死于门下。王章、赵譔骂敌而死。范景文、申佳允、刘文炳、卫时春赴井，金铉、滕之所、阮文贵、张应选投御河，施邦曜饮药，凌义渠扼吭，巩永固及乐安公主、张庆臻自焚。其余皆投环自缢而死。襄城伯李国桢，闻舁帝、后梓宫于东华门外设厂，百官过者，莫敢进视。国桢泥首去帻，踉跄奔赴，跪梓宫前大哭。自成部下执国桢见自成。自成以好语诱国桢使降，国桢曰：“有三事，尔从我即降：一祖宗陵寝不可发；一须葬先帝以天子礼；一太子二王不可害。”自成悉许之，扶出。自成因以天于礼葬愍帝于田贵妃墓，惟国桢一人斩衰徒步往葬。至陵，襄事毕，恸哭，作诗数章，遂于帝、后寝前自缢。布衣汤文琼见愍帝梓官过，恸哭触石而死。自成兵充塞街巷，惟殉难诸臣家不敢骚扰。贯城罪囚，一时尽放。京师汹汹，早有官民劝进，劝进表文有“比尧、舜而多武功，迈汤、武而无惭德”之句，出自才华，一时相传，为士林之羞。李自成称帝，即位于武英殿。每升御座，辄目眩头晕，见白衣人数丈长者前立芦命铸永昌钱，字不成文，又铸九玺不成。又于明朝制度任意纷更，识者已早知其终于自成矣。清帝闻之，立起天兵赴援，大败自成兵于山海关，遂克京师，自成兵西遁。五月初一日，清帝即皇帝位，定鼎燕京。要知后事如何，且听下回分解。