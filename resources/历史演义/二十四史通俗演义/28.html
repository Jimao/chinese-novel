诗曰：<br><br>　　山自青青水自流，南征北战几时休。<br>　　青春壮士边关老，红粉佳人白了头。<br><br>却说律宗初政虽美，而有美中不足。虽励精图治，而性猜忌刻薄，以强明自任，耻见屈于忠言正论，而受欺于奸谄谀佞。先用杨炎为相，专以报复恩仇为事。初，安史之乱，天下户口十亡八九，所在宿重兵，其费不资，皆倚办于刘宴。宴为户部尚书，有精力，多机智，变通有无，曲尽其妙，唐之所以得中兴，军旅不至匮乏者，宴之力也。宴与杨炎有隙，贬为忠州刺史。荆南节度使庾准，希杨炎旨，诬以怨望，上密遣中使缢杀之。天下冤之，于是大臣人人不自保。朝野侧目，上恶炎，欲诛之，乃擢卢杞为相。杞貌丑，色如蓝，有口辩，阴险狡猾无比。知上性多猜忌，因以疑似离间，群臣始劝上以严刻御下，中外失望。术士桑道茂上言：“陛下不出数年，暂有离宫之厄。<br><br>臣望奉天有天子气，宜高大其城，以备非常，试以小事，皆能先知。”上乃命京兆发丁夫数千，供六军之士，筑奉天城。<br><br>初，成德节度使李宝臣与淄青节度使李正已、魏博节度使田承嗣相结，期以土地传之子孙。故田承嗣之死，宝臣力为之请于朝，使以节授田悦。代宗从之。至是田悦屡为宝臣子惟岳请继袭。上欲革前弊，不许。悦乃与李正已各遣使诣惟岳，谋勒兵拒命。河南士民骚动。李惟岳反，上命张孝忠、朱滔等讨之。惟岳将王武俊杀之以降，成德遂平。滔请深州，不许；武俊欲得节度使不得，由是怨望。田悦闻之，各遣使说朱滔、王武俊，约以合谋同反之利，得以传之子孙，二人皆喜，从之，遂合兵反。平卢节度使李正已卒，子纳擅领军务，请袭位，上不许，亦反。于是朱滔自称冀王，田悦自称魏王，王武俊称赵王，李纳称齐王。上以淮西节度使李希烈兼平卢节度使讨李纳。希烈帅所部移镇许，即与纳通谋，自称天下都元帅。希烈馅汝州，卢杞恶颜真卿，欲杀之，言于上，以真卿名重海内，使之宣慰，招谕李希烈。<br><br>真卿至许，希烈欲降之，百计窘之，真卿终不为屈，遂缢杀之。<br><br>李希烈寇襄城。初，上优恤士卒，每出境，加给酒肉，本道粮仍给其家。一人兼三人之给，军士利之，各出军，才逾境而止。<br><br>月费钱百三十余万缗，常赋不能供，乃税间架，除陌钱以益之。<br><br>税间架者，每屋二架为一间，上屋税钱二千，中税一千，下税五百也。除陌钱，凡买卖每缗官税五十钱，其隐钱与无价同，且加之罪也。于是愁怨之声盈于远近，又不能给，遂无以善其后。上发泾原等道兵救襄城。泾原节度使姚令言将兵五千，至京师，军士冒雨，寒甚，多携子弟而来，冀得厚赐其家。既至，一无所赐，发至浐水。诏京兆尹王翌犒师，惟粝食菜蔬。众怒，蹴而覆之。因扬言曰：“吾辈将死于敌，而食且不饱，安能以微命拒白刃耶？闻琼林、太盈二库金，帛盈溢，不如相与取之。”<br><br>乃擐甲张旗鼓噪，还趋京师。初，神策军使白志贞掌召募禁兵，东征死亡者，志贞皆隐不以闻，但受市井富儿赂而补之。名在军籍，受给赐，而身居市廛，为贩鬻。至是，上召禁兵以御贼，竟无一人至者。贼已斩关而入，上乃与王贵妃、韦淑妃、太子、诸王自苑北门出，宦官左右仅百人以从。翰林学士姜公辅叩马言曰：“朱泚尝为泾帅，今废处京师，心常怏怏，若乱兵奉以为主，则难至矣。请召使从行。”上曰：“无及矣。”姚令言因与乱兵谋曰：“今众无主不能久，朱太尉闲居私请，相与奉之第。”众许诺，乃遣数百骑迎朱泚于晋昌里第。泚入宫，居含元殿，自称权知六军。上至咸阳，思桑道茂之言，乃幸奉天，文武之臣稍稍继至。左金吾大将军浑瑊城至奉天，瑊素有威望，众心恃之稍安。<br><br>朱泚自称大秦皇帝，寻改国号曰汉，大杀唐宗室之在长安者，以绝人望。帅师犯奉天，李晟将兵入援，朱泚攻围奉天经月，城中资粮俱尽。李怀光以兵五万入援，与李晟合。遣间入城奏上，上大喜，城中欢声如雷。怀光败溉兵于醴泉，浑瑊击朱泚，破走之，泚遁归长安。众以为怀光复三日不至，则城不守矣。李怀光自山东来赴难，数与人言卢杞、赵瓒及宦官白志贞之奸佞，且曰：“吾见上，当请诛之。”既解奉天之围，自矜其功，谓上必接以殊礼。或以怀光之言告卢杞。杞惧，言于上，宜使怀光乘胜取长安，不必入朝，稽留时日。上以为然。<br><br>诏怀光直引军屯便桥，同李晟刻期共取长安。怀光自以数千里竭诚赴难，破朱泚，解重围，而咫尺不得见天子，意殊怏怏，曰：“吾今已为奸臣所排，事可知矣。”遂引兵去，至鲁店，留二日乃行。初，上在东宫，闻监察御史陆贽名，及即位，召为翰林学士。至是因乱，数问以时事得失，贽于政治时务，恳恳直陈，上颇用其言，中外赖之。李怀光屯兵不进，数上表暴扬卢杞等罪恶，众论喧腾，亦咎杞等。上不得已，贬卢杞、赵瓒、白志贞为远州司马。上下诏大赦，王武俊、田悦、李纳见赦，皆去王号，上表谢罪。惟李希烈自恃兵强财富，遂即皇帝位，国号大楚。李怀光既胁朝廷逐卢杞等，内不自安，遂有异志。又恶李晟独当一面，恐其成功，奏请与晟合军。诏许之，怀光屯咸阳累日，逗留不进，密与朱溉通谋，事迹颇露。李晟屡奏，以为怀光反状已明，恐一旦有变，为其所并，请移军东渭桥。上从之，诏加怀光太尉，赐铁券，遣使谕旨。怀光对使者投铁券于地曰：“人臣反，赐铁券；怀光不反，今赐铁券，是使之反也。”<br><br>辞气甚悖。怀光潜与朱泚通，其养子石演芬遣客诣行在告之。<br><br>事觉，怀光责之曰：“我以尔为子，奈何负我？”演芬曰：“演芬胡人，惟知事一人，苟免贼名而死，死甘心矣。”怀光使左右脔食之，皆曰：“义土也。”以刀断其喉而去。怀光遣其将赵升鸾入奉天，浑瑊闻之，遽请上急幸梁州。上从之，除李晟河中同绛节度使，加平章事。晟得除官制，拜哭受命，谓将佐曰：“长安宗庙所在，天下根本，晟若行，谁当灭贼者。”乃治城隍，缮甲兵，为复京城之计。是时怀光、朱泚连兵，声势甚盛，车驾南幸，人人忧扰。晟以孤军处二强寇之间，内无资粮，外无救援，徒以忠义感激将士，故其众虽单弱，而锐气不衰。<br><br>初，怀光方强，朱泚畏之，与怀光书，以兄事之。及怀光既反，逼乘舆南幸，其下多叛之，势渐弱。泚乃赐怀光诏书，以臣礼待之，且征其兵。怀光渐怒，遂烧营，东走河中，将士在道，散亡相继。李晟家口及神策军士家属皆在长安，朱泚善遇之，军中有言及家者，晟泣曰：“天子何在，敢言家乎？”泚使晟亲近，以家书遗晟曰：“公家无恙。”晟怒曰：“尔敢为贼间？立斩之。”军士未授春衣，盛夏犹衣裘褐，二终无叛志。浑瑊帅诸军屯奉天，与李晟东西相应，以逼长安，韩滉在江东，遣使贡献运米百万斛，以献朝廷。又运米百艘，以饷李晟。李晟大陈兵，谕以收复京城，遂引兵至通化门外，泚兵大至，晟纵兵击之，贼败走，再战，又破之，贼众大溃。姚令言帅众西走，晟屯于含光殿前，使掌书记于公异，作露布，诣行在。朱泚符奔吐蕃，其众随道散亡，至彭原西城，其将梁庭芬等斩之以降，传首行在。朱泚乱，凡二年。车驾至长安，李晟见上，先贺平贼，后谢收复之晚。以李晟为凤翔陇右节度使，进爵西平王。<br><br>时连年旱蝗，度支资粮匮竭，言事者多请赦李怀光。李晟上言，怀光有五不可赦。马燧入朝奏曰：“怀光凶逆尤甚，赦之无以号令天下，愿更得一月粮，必为陛下平之。”上许之。燧以长春宫守备甚严，长春宫不下，则怀光不可得，乃径造城下，呼其守将徐庭光曰：“汝曹徇国立功四十余年，何忽为灭族之计？从吾言，非止免祸，富贵可图也。反叛皆怀光所为，汝曹无罪，第坚守勿出。”众皆曰：“诺。”乃开门降。燧以数骑入城，慰抚之，其众大呼曰：“吾辈复为王人矣。”燧等引军直逼河中。怀光举火，诸营不应，河中军士自相惊恐，须臾，皆易其号为太平字。怀光不知所为，乃缢而死，将士斩其首以降。燧自辞行。至河中平，凡二十七日。初，怀光之解奉天围也，上以其子李璀为监察御史；及怀光屯咸阳不进，璀密言于上曰：“臣父必负陛下，愿早为之备。”上惊曰：“卿大臣爱子，当为朕委曲弥缝之。”对曰：“臣父非不爱子，臣非不爱其父与宗族也，顾臣力竭，无能回也。”上曰：“然则卿以何策自免？”对曰：“臣父败，则臣与之俱死，复何策哉？<br><br>使臣卖父求生，陛下亦何所用之？”及怀光死，璀即自杀。上以璀故，诏赦怀光一子，收葬其尸。李希烈在蔡州，兵势日蹙，会有疾，大将陈仙奇使医生陈山甫毒杀之，举众来降。希烈乱，凡五年。诏以仙奇为淮西节度使，未几，仙奇为其将吴少诚所杀，上亦即以少诚为留后。吐蕃入寇，李晟遣兵击败之。其主岿结赞谓人曰：“唐之良将，李晟、马燧、浑瑊而已，当以计去之。”乃遣使求和于马燧。燧信其言，为之请于朝。李晟曰：“戎狄无信，不如击之。”燧与张延赏皆与晟有隙，欲反其谋，争言和亲便，上计遂定。吐蕃尚结赞请和，欲得浑瑊会盟，使乃诈诱之曰：“浑侍中信厚，闻于异域，请必使之主盟。”瑊发长安，李晟深戒之，以为盟所不可不严备。张延赏言于上曰：“晟不欲盟好之成，故戒瑊以严备，我有疑彼之形，则彼亦疑我矣，盟何由成？”<br><br>上乃召瑊切戒，以推诚待虏，勿为猜疑。浑瑊表奏吐蕃，决于辛末日盟。上大喜，以表夸示群臣，辛未将盟。吐蕃伏精兵数万于坛西，瑊等皆不知。入幕易礼服，吐蕃伐鼓三声，大噪而至。瑊自幕后出，偶得他马，乘之而遁。唐将士皆东走，吐蕃纵兵追击，或杀或擒之。是日，上与群臣方庆盟誓得成，乃社稷之福，惟柳浑深以为忧。李晟曰：“诚如浑言。”上变色不悦而罢。是夕，韩游环表言虏动盟，上大惊。明日谓柳浑曰：“卿书生，乃能料敌如此之审耶？”初，吐蕃尚结赞恶李晟、马燧、浑瑊，曰：“去此三人，则唐可图也。”于是离间李晟，因马燧以求和，欲执浑瑊以卖燧，使并获罪，因纵兵直犯长安，会失浑瑊而止。<br><br>上以李泌同平章事。泌有谋略，谙练军国之事，历事三朝，因事纳谏，为益弘多，且善调停上于君臣父子之间，顺宗之不废，泌之力也。然好仙术，不蓄家室，既力辞还山，而复出相，此其所短也。上于乱时，颇能信用李泌、陆贽之言，及乱稍定，李泌复卒，遂罢陆贽而用裴延龄等。又猜忌轻听而好聚敛，治否各半。上在位二十六年崩，太子诵立，是为顺宗。时顺帝失音，不能决事，常居深宫，施帘帷。独宦官李忠言、昭容牛氏侍左右，百官奏事，自帷中可其奏。王任、王叔文、韩愈。柳宗元、刘禹锡等用事，西川节度韦臯表请太子监国。上传位于太子纯，在位一年，自称太上皇。太子即位，是为宪宗。贬王伾、王叔文等。帝刚明果断，能用忠谋。西川节度韦臯卒，刘辟自为留后，求节钺。上以初嗣位，力未能讨，许之。辟益骄，求兼领三川，上不许，遂发兵反，围东川。众以地险难取，杜黄裳独请讨之。力荐高崇文为将。崇文长驱直指成都，所向崩溃，遂克成都，擒刘辟，送京都斩之，市肆不惊，一境皆平。杜黄裳、裴垍、李绛相继为相。上尝与宰相论治道于延英殿，日旰暑甚，汗透御服，宰相恐上体倦，求退。上留之曰：“朕入宫中，所与处者，独宦官宫人耳，故乐与卿等且共谈为治之要，殊不知倦也。”时上处置得宜，诸藩镇逆命者，多畏威怀德，归顺朝廷。淮西节度使吴少诚卒，吴少阳自为留后，及少阳卒，其子吴元济匿丧，自领军务，上以李光颜为节度使，严绶为招抚使，督诸道兵讨吴元济。诸军讨淮西，久未有功，众请罢征，惟裴度言彰义必可取之状。上以度为相，悉以兵事委之，讨贼愈急。<br><br>以李晟子李愬为唐邓随节度使，愬谋袭蔡州。遣马少良将十余骑巡逻，遇吴元济捉生虞侯，丁士良与战，擒之。愬命释其缚，给其衣服器械，署为捉生将。士良言于愬曰：“吴秀琳拥三千之众，据文城城栅，为贼左臂，官军不敢近者，有陈光洽为谋主也。光洽勇而轻，好自出战，请为公先擒光洽，则秀琳自降矣。”遂擒光拾以归，秀琳果以栅降。引兵入据其城，想与秀琳谋取蔡，秀琳日：“公欲取蔡，非得李佑不可，如秀琳无能为也。”会佑帅士卒刈麦于张柴村，使厢虞侯史用诚擒之以归，愬待以客礼，士卒不悦，乃谍言佑为贼内应。愬恐谤，先达于上，已不及救，乃持佑泣曰：“岂天不欲平此贼耶？何吾二人相知之深，而不能胜众口也。”乃械佑送京师。先密奏曰：“若杀佑，则无以成功。”诏以佑还愬，愬见之喜，执其手曰：“尔之得全，社稷之福也。”诸军讨淮西，四年不克，馈运疲弊，李逢吉等竞言师老财竭，意欲罢兵。裴度请身自督战，誓不与此贼俱生。上悦，使度以宰相兼彰义节度使，督诸军讨贼。<br><br>李佑言于李愬曰：“蔡之精兵皆在洄曲及四境拒守，守州城者，皆羸老之卒，可以乘虚直抵其城，待贼将闻之，元济已成擒矣。”愬然之。因雪，假名出猎，夜半雪甚，行七十里，至州城。近城有鹅鸭池，愬令惊之，以混军声。自希烈乱后，吴少诚拒命，官军不至蔡州城下者三十余年，故蔡人不为备。<br><br>四鼓，愬至城下，无一人知者，李佑等镢其城，为坎以先登，壮士从之，鸡鸣，入居元济外宅。或告元济曰：“官军至矣。”<br><br>元济尚寝，笑曰：“俘囚为盗尔，晓当尽杀之。”又有告者曰：“城陷矣。”元济起，听于庭，闻愬军号令，曰：“常侍传语。”<br><br>应者近万人。元济始惧，乃帅左右登牙城拒战。时董重质拥精兵万余人据洄曲，想曰：“元济所望者，重质之救耳。”乃访重质家，厚抚之，遣其子传道持书，谕重质。重质遂单骑诣愬降，元济于城上请罪，梯而下之。槛送京师，不戮一人，屯于鞠场，以待斐度。度入城，李愬具橐糙出迎，拜于路左，度将避之。愬曰：“蔡人顽悖，不识上下之分数十年矣，愿公因而示之，使知朝廷之尊。”度乃受之。还军文城，裴度入蔡州。<br><br>上御门受俘，斩吴元济，赐李愬爵凉国公，以李佑为神武将军。<br><br>赐裴度爵晋国公，复入知政事。淮西既平，成德节度使王承宗闻之大惧，请以二子为质。及献德、棣二州，输租税，请官吏，上许之。<br><br>初，淄青节度使李师道，使盗杀宰相武元衡，又击伤裴度首，上未暇讨，及见吴元济伏诛，大惧。奉表纳质，既而悔之，表言军心不听，纳质割地。上怒，令宣武、魏博、成义、武宁、横海诸镇兵共讨之。李愬、田弘正屡败师道兵。师道闻官军侵逼，发民治郓州城堑，修守备，役及妇女，民益惧且怨。都知兵马使刘悟，勒兵捕师道与其二子，斩之，函首送弘正营。弘正大喜，露布以闻，淄青等十二州皆平。自肃、代以来，垂六十年，藩镇跋扈，河南、河北三十余州，自除官吏，不供贡赋，至是尽受朝廷约束矣。时天下既平，上浸骄侈，用皇甫镈、李吉甫，而罢裴度，政治颇衰。又渐好仙佛，以方士柳泌为台州刺史，使求灵草合长生药；又遣中使至凤翔迎佛骨。刑部侍郎韩愈上疏切竦。上大怒，将加愈极刑，以裴度等言，乃贬为潮州刺史。柳泌至台州，驱吏民采药，岁余无所得，惧而逃入山中。浙东观察使捕送京师，皇甫镈、李道古保护之。上服其药，日加燥渴，多躁怒，左右宦官往往获罪有死者，人人自危。内常侍陈弘志，用毒药弒帝于中和殿，其党共为之讳，但云药发暴崩，在位十五年。中尉梁守谦、王守澄等，共立太子恒穆宗，即位于太极殿，贬皇甫镈、李道古为远州司户，柳泌伏诛。<br><br>翰林学士李德裕，吉甫之子也，以牛僧孺、李宗闵尝对策讥切其父。心甚恨之。宗闵又与翰林学士元稹争进取有隙。由是李德裕、元稹为一党，牛僧孺、李宗闵、李逢吉等为一党，号为牛、李二党，更相倾轧，垂四十年。卢龙军乱，囚节度使张弘靖，推朱克融为甲后。成德兵马使王庭凑杀节度使田弘正，魏博节皮使李愬闻变涕泣，誓众欲讨之，会疾作，不果。庭凑围牛元翼于深州，官军救之，不能进。朝廷不得已，以庭凑为成德节度使，而遣韩愈宣慰之。自是再失河北，终唐不能复取。<br><br>初，柳泌既诛，方士稍复。因左右以进，上饵其金石之药，至是疾作，崩，在位四年。子敬宗湛即位，年方十五。敬宗以昏戾失德，荒淫无度，而稍能信用裴度。裴度在中书，左右忽白“失印”，闻者失色，度饮酒自如。有顷，复白早“已得之”，度亦不喜。或问其故，度曰：“此必吏人盗之，以印书券耳。<br><br>急之则投诸水火，缓之则还故处。”人服其识量。上好游戏，狎昵群小，嬖幸用事。善击球，好手搏，性复褊急，宦官小过，动遭捶挞，皆怨且惧。夜猎还宫，与宦官刘克明及击球军将苏佐明等二十八人饮酒，上酒酣，入室更衣，殿上烛灭，刘克明等弒上于室内。在位二年。矫称上旨，以宪宗第六子绛王悟权当军国事。知枢密王守澄等以卫兵讨克明杀绛，王悟迎敬宗弟江王涵立之，是为文宗。<br><br>时牛僧孺用，则倾李德裕；李德裕用，则倾牛僧孺。各有朋党互相挤援。上每叹曰：“去河北贼易，去朝中朋党难。”上性俭素，听朝之暇，惟以书史自娱，声乐游畋，未尝留意。且能虚怀听纳，然而优游不断，受制家奴。上与李训、郑注谋诛宦官，既杀王守澄，因谋尽诛宦官，李训复惧郑注专有其功，因帅金吾卫士先期击之。事败，李训、郑注反为宦官仇士良等所杀，自是天下事，皆决于北司，宰相行文书而已。宫宦气益盛，迫胁天子，下视宰相，凌暴朝士如草芥。上有疾，少间，坐思政殿，召当直学士周墀，赐之酒，因问曰：“朕可方前代何如主？”对曰：“陛下尧舜之王也。”上曰：“朕何敢上比尧舜？所以伺卿者，何如周赧汉献耳。”墀惊曰：“彼亡国之主，岂可比圣德？”上曰：“赧，献受制于强诸侯，今朕受制于家奴。以此言之，朕殆不如。”因泣下沾襟。墀伏地流涕。<br><br>自是不复视朝，在位十四年崩。<br><br>太子永早卒，上立敬宗子陈王成美为太子。宦官仇士良、鱼弘志以其立不由己，矫诏废而杀之，而立帝弟颖王瀍为皇太弟，更名炎，遂即位，是为武帝。上英敏特达，委任能臣，以李德裕为相。泽潞节度使刘从谏卒，子刘稹秘不发丧，欲为留后。上以谋于宰相李德裕曰：“稹所恃者，河朔三镇耳。若遣重臣往谕三镇，以河朔自艰难以来，列圣已许传袭，与泽潞不同，即委成德镇王元逵、魏博镇何弘敬、卢龙镇张仲武攻之，则稹必成擒矣。”上从之，遣御史中丞李回宣谕河北三镇，奉昭举兵讨泽潞破之，邢、洛、磁三州降。李德裕日：“泽潞根本，尽在山东，三州降，则上党不日有变矣。”上曰：“郭谊，稹谋主世，必枭刘稹以自赎。”德裕曰：“诚如圣料。”未几，谊果斩稹，收稹宗族尽杀之，函稹首以降。上饵方士金丹，渐觉有疾，而方士以为换骨。凡服金丹者，则阳牡暴举，御女多多益善，始亦甚觉壮健美快，故虽以武宗之贤，亦不悟而服之。<br><br>初，宪宗纳李锜妾，生光王怡。怡幼时，宫中皆以为不慧，文宗以后，益自韬匿及上疾笃，诸宦官密于禁中定策，立怡为皇太叔，更名忱。太叔见百官哀戚，裁决庶务，咸当于理，人始知有隐德焉。上在位六年崩，太叔宣宗即位，即罢李德裕不用。<br><br>初，武宗无后，王才人宠冠后宫，武宗欲立为后，李德裕以其族寒无子，恐不厌天下之望，止之。武宗疾甚，顾之曰：“我死，汝当如何？”对曰：“愿从陛下于九泉。”武宗以巾授之。武宗崩，才人即自缢。宜宗闻而矜之，赠贵妃，同葬端陵。小说家作孟才人是也。<br><br>宣宗精于听断，用法无私，从谏如流，重惜官赏，谨饬节俭，惠爱民物。故时人号为小太宗。然以察为明，无复仁恩，自是而唐衰矣。上临朝，接对群臣如宾客，每宰相奏事，旁无一人立者，威严不可仰视。奏事既毕，忽怡然曰：“可以闲语矣。”因问闾阎细事，或谈宫中游晏，无所不至，复正容申饬而后人。上饵方士李元伯等药，疽发于背，密以第三子夔王滋、屑王归长等三人使立之，上在位十三年崩。左军中尉王宗实，叱归长等责以矫诏，皆捧足乞命，乃迎长子郓王，立为太子，更名湜，取归长等杀之。太子即位，是为懿宗。方士李玄伯等伏诛。懿宗骄奢无度，淫乐不悛，李氏之亡，于兹决矣。<br><br>浙东裘甫作乱，攻陷象山，浙东骚动，安南都护王式讨平之。桂州戍卒作乱，推判官庞勋为主，众至十万，康承训与朱邢赤心讨平之。赤心赐姓李，名国昌，以为大间军节度使，即李克用父也。上好奉佛，施与无度。十四年正月，遣使迎佛骨，群臣有言宪宗迎佛骨寻晏驾者，上曰：“生得见之，死亦何恨。”<br><br>上疾大渐。中尉刘行深、韩文约立上少子普王俨为太子，上在位十四年崩。太子即位，时年十二，是为僖宗。僖宗年少，政在臣下，南牙北司，互相矛盾。上之为普王也，小马坊使田令孜有宠，及即位，使知枢密，擢为中尉。上时年十四，专事游戏，政事一委令孜，呼为阿父。<br><br>自懿宗以来，奢侈日甚，用兵不息，赋敛愈急。关东连年水旱，州县不以实闻，上下相蒙，百姓流殍，无所控诉，相聚起义，所在蠭起。濮州人王仙芝聚众数千，起于长垣，今北直大名府长垣县是也。冤句人黄巢，少与仙芝皆以贩私盐为事，巢善骑射，喜任侠，粗涉书传，屡举进土不第，遂为盗。与仙芝剽掠州县，横行山东，民之困于重敛者争归之，数月之间，众至数万。飞蝗蔽天，所过赤地，从者益众。王仙芝进兵荆南等地，招讨使曾元裕大破之于申州，杀万余人，降万余人；又破之于黄梅，杀五万余人，追仙芝斩之。义军将领尚让，帅仙芝余党，悉归黄巢，推巢为冲天大将军。进兵山东、湖广、河南等处，至于江南浙东，开山路七百里，攻福建，所至收其精壮为兵。镇海节度使高骈遣将击破之。巢趋广南，上表求为广州节度使，朝廷不许。巢急攻广州，陷之。左拾遗侯昌业，以义军满关东，而上专务游戏，赏赐无度，田令孜专权无上，社稷将危，上疏极谏。上大怒，召昌业至内侍省，赐死。黄巢举兵北向，众二十余万，兵势甚盛。因两京无备，遂陷东都，破潼关，直入长安。宦官田令孜以神策兵五百，奉帝自金光门出，惟福王、穆王、泽王、寿王及妃嫔数人从行。凤翔节度使郑畋谒于道次，请留凤翔。上曰严：“朕不欲密迩臣寇，且幸兴元征兵，以图收复。”畋因刺血为表，请合诸道兵讨贼。黄巢僭号，自称大齐皇帝，杀唐宗室之在长安者无遗类。初，黄巢帅众，流而不守，至是始地矣。田令孜劝上幸成都，从之。<br><br>初，砀山人朱温（砀山，今江南徐州砀山县是也），其父朱诚，以五经教授乡里。生三子：长曰全昱，次日存，三日温。<br><br>及诚卒，三子贫，佣食于萧县刘崇家。全昱无才能，为人颇长者，存与温俱勇而有力，温尤凶悍，崇数笞辱之，崇母独怜之，戒家人曰：“朱三非常人，汝曹善遇之。”及黄巢兵起，存与温俱从之。黄巢攻岭南，朱存战死，巢陷长安，以温为东南面行营先锋，使攻陷同州，以为防御使，守华、邓诸州。长安之陷，宦官杨光复慷慨忠义，在长安与周岌共起兵击朱温，败之，遂克邓州。朱温守华州，高骈畏贼，伪称风痹，无复出兵。骈召董昌于广陵，钱镠说昌日：“观高公无心讨贼，不若去之。”<br><br>昌从之，引兵入据杭州，使钱镠取越州。昌遂徙镇越州，以谬知杭州事。后谬据浙江等地，为吴越王，详见下回。时寿州屠者王绪，举众盗据寿州及光州，以王潮为军正，信用之。其后王潮据有福建等地，为闽国，详见下回。秦彦杀高骈，上以高骈都将杨行密为淮南留后，后据有江南等地，为吴王，又为南唐，详见下回。<br><br>初，大同军乱，杀防御使段文楚，推李克用为留后。克用表求敕命，朝廷不许。使李可举讨李克用，大破之。使李琢讨李国昌，败之。国昌、克用亡走鞑靼，尝曰：“吾得罪天子，愿效忠而不得，今闻黄巢北来，必为中原患，一旦天子赦吾罪，得与公辈南向，共立大功，不亦快乎！”监军陈景思为之代请于朝，诏如所请。首相王铎见黄巢势振，而高骈为方士所愚，无心讨之，发愤请行，会诸道兵进逼长安。官军四集，巢势日蹙，号令不行，不出同华。朱温见巢兵势渐弱，知其将亡，遂以华州降。诏以温为招讨副使，赐名全忠。时黄巢兵势尚强，王铎在河中，患之，乃以墨敕召李克用，克用遂将沙陀兵一万七千，及雁门兵四万趋河中，军皆衣黑。贼惮之曰：“鸦军至矣。”克用与黄巢兵战于渭南，一日三战，皆捷，诸军继之。巢众大奔，巢焚宫室遁去。克用时年二十八，于诸将中最少，而破黄巢，复长安，功第一，兵势最强，诸将皆畏之。克用一目微眇，时人谓之“独眼龙”。诏以克用为河东节度使。<br><br>时以黄巢未平，加朱全忠为东北都招讨使。黄巢虽遁，兵势尚强，周岌、时溥、朱全忠俱求救于李克用。克用将番汉兵五万救之。巢围陈州几三百日，赵兄弟与之大小数百战，虽兵食将尽而众心益固。克用会许、汴、徐、兖之军于陈州，攻尚让于太甫，拔之。巢闻之惧，解围而去。黄巢趋汴州，李克用等追及巢于中牟，奋击，大破之，尚让帅众降。黄巢收余众奔兖州。克用至汴州，全忠固请入城，馆于上源驿，就驿置酒甚恭。克用乘酒使气，语颇侵之，全忠不平，薄暮罢酒，从者皆醉。宜武将杨彦洪密与全忠谋，乃连车塞路，发兵围驿而攻之。克用缒城得出，全忠误射彦洪，杀之。比明，克用欲勒兵攻全忠，其妻刘氏曰：“此当诉之朝廷，若擅举兵相攻，则天下孰能辨其曲直，且彼得以为辞矣。”克用从之，引兵去武陵，将李师悦与尚让追黄巢至瑕邱，败之。巢众殆尽，走至虎狼口，其甥林言斩巢兄弟妻子首以降。黄巢起义，凡十年。时溥遣使献巢首并其姬妾，上御楼受之。其姬妾皆美妇，极天下之选，上意欲纳之，因宣问曰：“汝曹皆勋贵子女，何以从贼？”其居首者应曰：“妾等从贼不过失身，至若国家以百万之众，不能拒贼，失守宗祧，妾等女子，纵欲保身，不过死耳，岂能拒贼耶？”上大怒，尽斩之。<br><br>王铎既平义军，宝玩充积，美女成行，皆艳冶夺目。上以为义昌节度使，过魏地，魏博节度使乐从训杀而夺之，以盗闻于朝。宦官田令孜专权罔上，杀害忠良，禁制天子。上患其专，时语左右，流涕而已。李克用表请诛田令孜，诏和解之，克用不听，进逼京城。令孜夜奉天子自奉远门出，幸凤翔，克用还军河中，表请大驾还宫，罪状田令孜，请诛之。令孜请上幸兴元，上不从。是夜令孜引兵入宫，劫上如宝鸡。朱玖、李昌符引兵迫逼乘舆，天下共忿疾令孜，令孜内不自安，乃荐杨复恭为中尉，自除西川监军，往依陈敬瑄.复恭斥逐令孜之党，以王建为西川利州刺史，后据蜀，是为前蜀，详见下回。诏削田令孜官爵，长流端州。令孜依陈敬瑄竟不行，后二人俱为王建所杀。时京师再经兵火，荆棘满城，车驾暂驻跸于凤翔。上疾大渐。观军容使杨复恭立寿王杰为皇太弟。僖宗在位十五年崩，弟昭宗桀即位。昭宗体貌明粹，有英气，似僖宗威令不振，朝廷日卑，有恢复前烈妻志，尊礼大臣，即位之初，天下欣欣焉。进朱全忠爵东平郡王。初，李克用请讨朱全忠，诏和解之。至是朱全忠请讨李克用，张浚欲倚外势，以挤杨复恭，请从之。以张浚为招讨使，会诸道兵讨之。克用养子李存孝，力过猛虎，常将骑兵为先锋，身披重铠，腰弓髀槊，独舞铁挝入阵。前破黄巢，所向无敌，至是凡河北骁将至者，存孝帅数百骑，悉生擒之。葛从周、朱全忠皆败走，张浚大败而还。李克用上表诉冤，诏复克用官爵，使回晋阳，贬张浚为绣州司户，浚奔依朱全忠。<br><br>刘隐将兵平定广州，上以隐为清海军节度使，使治广州，后为南汉，详见下回。武安节度使刘建锋，为其下所杀，众推马殷为留后，上以马殷为湖南节度使，后为楚国，详见下回。内宦杨复恭专横，上出为凤翔监军，复恭愠怼不肯行，称疾求致仕，从之。未几，走兴元，与杨守亮反，李茂贞讨诛之，献复恭与守亮书，诉致仕之由，云：“吾于荆棘中立寿王，才得尊位。<br><br>废定策国老，有如此负心门生。”天子进李克用爵为晋王，克用还晋阳，车驾还京师。初，李存孝与李存信俱为克用养子，存信有宠于克用，妒存孝功，谗而杀之。克用痛惜，为之不视事者旬日。又存孝部将薛阿檀，其勇亚于存孝，克用并杀之。<br><br>自是兵势浸弱，而朱全忠独盛矣。<br><br>崔胤与上密谋，尽诛宦官，宦官益惧。上自华州还，忽忽不乐，多纵酒，喜怒不常，左右人人自危。于是中尉刘季述、王仲先等阴谋废立，乃引兵突入宣化门。季述进曰：“陛下厌倦大宝，中外群情，愿太子监国，请陛下保颐东宫。”乃扶上与后同辇，嫔御侍者才十余人。适少阳院，季述以银挝画地，数上罪数十，乃锁其门，熔铁锢之，穴墙以通饮食。季述等矫诏，令太子裕监国，寻使即皇帝位。崔胤密遣人说神策指挥使孙德昭曰：“今反者独季述、仲先耳，公诚能诛此二人，迎上皇复位，则富贵穷于一时，忠义流于千古矣。”德昭日：“相公有命，不敢爱死。”遂结右军都将董彦弼、周承诲擒述等斩之，迎上复位。上曰：“裕幼弱，非其罪。”黜为德王，赐德昭等俱姓李，以为使相，留宿卫，赏赐倾府库，时人号为三使相。时上悉以军回事委崔胤，宦官侧目，胤欲尽除之。上以问韩偓。对曰：“不若择其尤无良者数人诛之，择其忠良者使之，有善则赏，有恶则惩，则咸自安矣。”上深以为然。而胤复请尽诛宦官，宦官得胤密谋，日夜谋所以去胤者。胤知谋泄，事急，遗全忠书，称彼密诏，令全忠以兵迎车驾。全忠得书，举兵发大梁，表请车驾幸东都。京师大骇，中尉韩全诲等陈兵殿前，劫上如凤翔。上不许，拔剑登乞巧楼。全诲等逼上下楼，上不得已，乃与皇后、妃嫔、诸王百余人，皆上马恸哭。全诲等遂火宫城，车驾幸凤翔，全忠驻师河中。崔胤诣河中，涕泣请兵，全忠乃将兵五万，进攻凤翔。李茂贞出战累败，储资已竭，上鬻御衣及小皇子衣于市以充用。上乃召茂贞等，议与全忠和。李茂贞独见上，请诛韩全诲等，与全忠和，奉车驾遂策。<br><br>上喜，收全诲斩之，并诛宦官七十余人。车驾入长安，复以崔胤同平章事。胤复奏宦官典兵预政，不剪其根，祸终不已，请悉罢诸内司及诸道监军，上从之。是日，全忠以兵驱第五可范已下数百人于侍省，尽杀之，冤号之声，彻于内外。又出使者诏所在收捕诸道监军，悉诛之，止留黄衣幼弱者三十人，以备洒扫。全忠引兵屯河中，杀崔胤、郑元规等，遣牙将奉表，称邠岐李茂贞兵，逼畿甸，请上迁都洛阳。上以皇后新产，未任道路，乞俟满月后行，全忠不许。时上御筵喜楼，及下，裴枢已促百官东行，驱徙士民，号泣满路，骂曰：“贼臣崔胤，召朱温来倾复社稷，使我曹流离至此。”上遂发长安，至华州，民夹道呼万岁。上泣曰：“勿呼万岁，朕不当为汝主矣。”馆于兴德宫，谓特臣曰：“鄙语云：‘纥干山头冻杀雀，何不飞去生处乐’。朕今漂泊，不知竟落何所。”因泣下沾襟，左右不能仰视。上遣间使以绢诏告急于王建、杨行密、李克用等，令纠率藩镇，以图匡复，曰：“朕至洛阳，则为全忠所幽闭，诏敕皆出其手，朕意不得复通矣。”全忠迎上于新安，杀上左右及宫女数人。自崔胤之死，六军散亡殆尽，惟余内园小儿二百余人，从上而东，全忠皆杀之。预选小儿二百余人，大小相类者，衣其服，顶其名而代之。上初不之觉，至累日乃悟。自是上之左右使令，皆全忠之人矣。李茂贞、王建、李继徽合兵讨朱全忠，全忠拒之于河中，皆败还。时李克用兵势衰弱，封疆日蹙，不能出兵；忧形于色。其子存勖进曰：“朱氏穷凶极恶，人怨神怒，今其极也，殆将毙矣，吾家代袭忠贞，大人当遵时养晦，以待其衰，奈何轻为沮丧乎？”克用大悦。朱全忠还大梁，惧上有英气，愁变生于中，遣朱友恭及叔琮弒帝于俶殿。在位十六年。立帝第九子辉王祚，年方十三，是为昭宣帝。宫中恐惧，不敢出声哭。全忠闻之，祥惊哭，自投于地曰：“奴辈负我，令我受恶名于万代。”至东都，伏梓宫恸哭，杀友恭、叔琮。友恭临刑太呼曰：“卖我以塞天下之谤，如鬼神何！”全忠遂辞赴镇。全忠使蒋元晖邀德王裕等九人，置酒九曲池，悉缢杀之，投产池中，皆昭宗之子也。彗星出西北，长竟天。全忠杀不附己者，聚裴枢、独孤损、崔远、陆扆、王溥等三十余人于白马驿，尽杀之，以应天变。李振言于全忠曰：“此辈常自谓清流，宜投之黄河，使为浊流。”全忠笑而从之。昭宣帝在虚位三年。君臣惧祸，遣使奉册宝如大梁，让位于朱全忠。梁王朱全忠，更名晃，称皇帝，国号梁，都大梁，是为后梁太祖。废昭宣帝为济阴王，寻弒之，唐亡。<br><br>起高祖戊寅，终昭宣帝丁卯，凡十二帝，共二百九十年。<br><br>梁主既篡位，与宗戚饮博于宫中。其兄全昱谓曰：“朱三本砀山一民也，从黄巢为盗，天子用汝为四镇节度使，富贵极矣，奈何一旦灭唐家三百年社稷，他日得无灭吾族乎？”梁主不怿而罢。时惟河东晋王李克用、凤州岐王李茂贞、淮南吴王杨行密之子杨渥、西川蜀王王建，不奉梁年号，余皆禀梁正朔。<br><br>梁以高季昌为荆南节度使，遂据江陵，后为南平王，详见下回。<br>　<br>契丹耶律阿保机，始建国，是为辽太祖，详见三十二回。梁遣康怀贞将兵攻晋潞州，晋李嗣昭闭门拒守，怀贞昼夜攻之，半月不拔，乃于潞州城下，更筑长城，内防冲突，外拒援兵，谓之夹寨，堑而守之，久不下。晋王李克用卒，子存勖立为晋王。<br><br>存勖与诸将谋曰：“朱温所惮者，独先王耳！闻吾新立，必有骄怠之志，若简精兵，倍道趋之，出其不意，破之必矣。”乃大阅士卒，率周德威等，发晋阳，进兵直抵夹寨，鼓噪而入。<br><br>梁兵大败南走，亡失将校士卒以万计，委弃资粮器械山积，潞州围解。梁主闻夹寨不守，大惊，既而叹曰：“生子当如李亚子，克用为不亡矣。至如吾子，豚犬耳。”<br><br>燕王刘守光称帝，国号大燕。晋王闻之大笑曰：“俟彼十年，吾将问其鼎矣。”晋王存勖屡败梁兵，梁主疾憎甚，谓近臣曰：“我经营天下三十年，不意太原余孽更昌炽如此。吾观其志不小，天复夺我年，我死，诸儿非彼敌也，吾无葬地矣！”<br><br>因哽噎，绝而复苏。初，张后严整多智，梁主敬惮之。后殂，梁主恣意声色，尝避暑于河南尹张宗奭家，淫其妇女殆遍。梁主诸子虽在外，常征其妇入侍，七子皆亲生，惟幼子友文本姓康，名勤，梁养子也。其妇女王氏色最美，且善承人主颜色。<br><br>枕席间，曲尽其妙，其余七子妇，虽委曲承顺，尚有勉强之容，不能及也。梁主爱王氏，王氏请以友文为太子，梁主许之。诸子心皆不平。梁主嫉甚，命王氏如友文，欲付以后事。第七子友珪妇张氏知之，密召友珪，珪与统军韩京力合谋，夜斩关入至寝殿。梁主惊起曰：“我固疑此贼，恨不早杀之，汝悖逆如此，天岂容汝乎？”友珪曰：“斩老贼万段！”友珪仆夫冯廷谔刺梁主腹，刃出于背，以败毡裹之，殡于寝殿，在位六年。<br><br>友珪遂即位。梁赵岩奉使至大梁，见梁主三子友贞，密与之谋诛友珪。岩曰：“此事成败，在招讨杨令公耳！得其一言，谕禁军，吾事立办。”均王友贞乃遣腹心马慎交往魏州，说杨师厚曰：“郢王篡位，人望属在大梁，公若因而成之，此不世之功也。”师厚乃遣其将王舜贤至洛阳，阴与袁象先谋。象先帅禁兵数千人，待旦突入宫中。友珪闻变，自度不免，令冯廷谔先杀妻，次杀己，廷谔亦自杀。均王乃即帝位于大梁，更名王皇，又更名王真，是为末帝。<br><br>时晋王存勖，明赏罚，举贤才，黜贪残，严盗贼，重农积谷，训练士卒，张承业辅之，境内大治。初，克用表奏刘仁恭为卢龙节度使，后征兵于仁恭。以入援唐室，仁恭抵书谩骂，克用怒伐之，仁恭击败其师。仁恭子守光通于仁恭之爱妾罗氏，仁恭杖而斥之。守光遂以兵入，幽其父于别室，而自立为燕王，寻复称帝。晋王存勖以其父克用临终之命，举兵伐燕。燕王刘守光遣其将单廷珪出战，晋将周德威奋击擒之，晋王分兵徇燕山，后八州皆下之，进逼幽州。晋王督诸军四面攻城，克之，擒刘仁恭、刘守光父子及其妻妾以归，献于太庙，自监斩刘守光，械仁恭至代州，刺其心血，以祭父墓，而后杀之。<br><br>梁分天雄为两镇，魏人不服，降于晋，并求援师。晋主入魏州，梁将刘郛以晋兵尽在魏州，晋阳必虚，乃潜兵以袭晋阳。晋李存审击败之，寻阝奔还。梁王檀密疏请发关西兵，以袭晋阳，梁主从之。兵至晋阳，夜急攻城，城几陷者数次。晋北伐，故将安金全帅兵夜出，击败之。契丹既归，梁举兵围晋幽州，李嗣源、李存审帅兵前后奋击，大败之。幽州围解，晋国大强。<br><br>晋王得传国玺，因称帝，改国号曰唐，是为后唐庄宗。唐遣李嗣源袭梁郓州，取之。梁敬翔言于梁王曰：“事急矣，非用王彦章为大将，不可救也。”梁主从之。梁彦章攻唐德胜南城，皆拔之。又进攻杨刘。初，王彦章嫉赵岩、张汉鼎、张汉杰兄弟乱玫，谓所亲曰：“待我成功归，就诛奸臣，以谢天下。”赵、张闻之，恐其成功，百计阻之，由是彦章功竟无成。梁主犹恐彦章功成难制，还大梁，以段凝代之。于是宿将愤怒，梁右先锋指挥使康延孝奔唐，唐主问以梁事，对曰：“梁地不为狭，兵不为少，然迹其行事，终必败亡。近又闻欲数道出兵，决以十月大举，臣窃观梁兵，聚则不少，分则不多，愿陛下养勇蓄力，以俟其分兵，帅精骑五千，自郓州直抵大梁，擒其伪主，旬月之间，天下定矣。”唐主大悦。<br><br>唐主闻梁人欲大举，数入道寇，召诸将会议。郭崇韬对曰：“段凝本非将才，不能临机决策，本无足畏。降者皆言大梁无兵，陛下若留兵守魏，固保杨刘城，自以精兵与郓州合力长驱入汴，彼城中空虚，必望风自溃，苟伪主授首，则诸将自降矣。”<br><br>唐主曰：“此正合朕意，大丈夫得则为王，失则为虏。吾行决矣。”冬十月，唐主以大军济河至郓州，一战败之，追至中都，围其城，城无守备。少顷，梁兵溃围出。唐兵执王彦章，唐主欲降之，彦章曰：“余本匹夫，蒙梁主恩位至上将，今兵败力穷，死自其分。”唐主命斩之。康延孝请急攻大梁。李嗣源曰：“兵贵神速，今彦章既擒，段凝未必知之。此去大梁至近，前无山险，方阵横行，昼夜兼程，信宿可至，段凝未离河上，友贞已为我擒矣。延孝之言是也，请陛下以大军徐进，臣以千骑前驱。”唐主从之，令下，诸军皆踊跃愿行。梁主日夜涕泣，不知所为，置传国玺于卧内，忽失之，已为左右窃之，迎唐军矣。梁主谓皇甫麟曰：“吾不能自裁。卿可断吾首。”麟泣从之，遂杀末帝，因自杀。末帝在位十一年。末帝为人温恭俭约，无荒淫之失，但疏忌宗室，宠任越岩及德妃，兄弟张汉鼎、张汉杰等依势弄权，卖官鬻爵，离间旧将相，政事日紊，以至于亡。唐毁梁宗庙，追废朱温、朱友贞为庶人，屠灭其家，粱亡。凡二主，共十七年。后唐庄宗李存勖既灭燕，复并梁，足称英主。欲知后事如何，且看下回分解。