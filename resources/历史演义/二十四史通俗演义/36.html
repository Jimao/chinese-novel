诗曰：<br><br>　　慷慨樽前发浩歌，休教帝世苦相磨。<br>　　东风耍与花为主，无奈青春老去何。<br><br>却说明太宗文皇帝，号永乐，既篡位，诏以北平为北京。<br><br>复代王桂、岷王梗封爵。上议立嗣，武臣咸请立高煦，谓其有扈从功也。惟文臣金忠、解缙、黄淮曰：“嫡长承统，万世正法。”解缙复曰：“好圣孙！”上乃立高炽为太子，封高煦为汉王，高燧为赵王。以姚广孝为太子少师，赈济苏、湖。广孝往见其姊，姊拒之曰：“贵人何用至贫家！”不纳。广孝乃易僧服往，姊坚不肯出。家人劝之，姊不得已，出立堂中，广孝即连下拜。姊曰：“我安用尔许多拜耶？曾见做和尚不了底，是个好人么？”遂还户内，不复见。李景隆僭逾不法，造图谶，谓十八子当有天下，遂伏诛。<br><br>安南国王陈日焜，为其臣黎季牦所弒，季牦窜易姓名，上表诈称陈氏绝嗣，求权署国事，上从之。逾年，故安南国王孙陈天平走至京师诉冤，上遣人责之。季牦卑辞表请天平还国，上遂命广西都督黄中，以兵送天平还。季牦伏兵杀天平，中等引兵还。事闻，上大怒曰：“蕞尔小丑，罪恶滔天，朕推诚容纳，乃为所欺，此而不诛，兵则奚用。”乃命朱能、张辅等帅兵分道进讨。朱能有疾，留龙州，寻卒。张辅等入安南。张辅等至安南南，黎季牦守备甚严，辅袭破其西城，又以画狮蒙马，用神机铳破其象阵，遂克东都。黎季遁入海，辅军追败之，生擒季牦及其子澄，余众悉降。安南平，得府十五、州四十一、县二百有八、户三百十二万。<br><br>山东蒲台县妖妇唐赛儿反，能剪纸为人马相战斗，且言能知未来事。初以新寡，祭夫墓得书剑，因削发为尼。后复蓄发，美色妖淫，据益都等地，杀伤官军甚众，势甚猖獗。上遣安远侯柳升剿之，不获面遁。上捕之急，累及妇女，赛儿忽自首，裸而缚之，怡然不惧。临刑，刀枪箭铳，俱不能伤，俄复遁去。<br><br>闻浚会通河。上命皇太子监守京师，巡幸北京。又命皇长孙留守北京。上率众北征，至清水源，其地水咸苦不可饮，人马皆渴。忽于营西北有清泉涌出，赐名神应泉。上至长清塞，夜间南望北斗，车驾至斡难河，即元太祖始兴处，本雅失里率众拒战，上一鼓败之。本雅失里远遁，上乃班师。次年，瓦刺顺宁王马哈木朝贡不至，且欲寇边，上复亲征之，击破其军。<br><br>马哈木北遁，上遂班师。因定都于北京，以京师为南京。上封高煦于云南，以远不肯行，改封青州，又不肯去，阴造兵器，养死士。上大怒，欲诛之。太子力救，上徙封之于乐安州，曰：“如其祸作，可朝发而夕擒之。”阿鲁台寇边，杀兴利守将王焕，上亲征之。驾至鸡鸣山，阿鲁台闻之，夜遁。阿鲁台弒其主本雅失里，自称可汗，复寇边。上复亲征至上庄堡，鞑靼王子也先土干率众来降，上遂班师。次年，阿鲁台复寇大同，上命皇太子监国，复率众亲征，大学士杨荣、金幼孜从。师次清水源，阿鲁台远遁。上梦神人告曰：“上帝好生。”如是者再，上遂班师。师次苍崖，上不豫。七月庚寅，师次榆柳川，上大渐，召张辅受遗命，传位皇太子。次日上崩。杨荣等秘不发丧，密奉大行皇帝讣至京师。皇太子遣皇太孙赴开平迎梓宫，军中乃发丧。上文武全才，宽严并济，知人善任，谗间不行。用兵应变，机智如神，郡县灾伤，蠲租赈谷。容受直言，保全功臣。外国受封者三十余国，亦盛矣哉。独于建文忠臣，男诛戮，女为娼，不能无遗恨焉。<br><br>在位二十二年，寿六十五岁。<br><br>梓宫至京师。皇太子高炽即位，是为仁宗昭皇帝。改明年为弘熙元年，立妃张氏为后，任用蹇义、杨士奇、杨荣、夏原吉、金幼孜、黄淮、杨溥等，天下称治。赦建文时奸党族属，并放还家，发教坊者，并宥从良，给还田产。时有自南京来者，上问所过地方何如？对曰：“淮、徐、山东，民多乏食，而有司征税方急。”上不令部议，召杨士奇草诏，悉免之，然后令户、工二部知。上明于星象，忽夜见星变，召蹇义、士奇等语曰：“天命尽矣。”乃叹息曰：“监国二十年，为谗慝所构，心之忧危，吾三人共之。赖皇考仁明，得蒙保全，吾去世后，谁复知吾三人心者。”言已，泫然。蹇义、士奇亦流涕。五月，上不豫，召蹇义、杨士奇、黄淮、杨荣至思善门，命书敕，驰召皇太子于南京。翌日上崩。上天禀纯明，至性孝友，从善改过，恭俭爱民，足称令主。在位一年，寿四十八岁。<br><br>时皇太子未至。群臣请郑、襄二王监国。乙巳六月，太子瞻基自南京，遂即位，是为宣宗章皇帝。改明年为宣德元年，立妃胡氏为后，汉王高熙在乐安，未尝一日忘反，及上即位，谋益决。招集亡命，复遣人密约英国公张辅等，俾为内应。辅即缚其人，白于上。高煦上书，指夏原吉等为奸佞，当诛之。<br><br>上曰：“高煦果反。”夜召辅臣入，杨荣首劝上亲征，上有难色。夏原吉曰：“兵贵神速。”杨荣言是。上意遂决。明日，谕百官亲征，即治兵，遂与蹇义、夏原吉、杨士奇、杨荣、杨溥发京师，命郑、襄二王留守。车驾至乐安，汉王大惧。上以书谕汉王，令执献首谋，归命朝廷，犹可保全。又以敕系矢射城中，令执献高煦。城中人多欲执献高煦。上驻跸乐安城北，发神机铳，声震如雷，城中股栗。高煦狼狈失据，遂潜出，顿首谢罪。上遂班九，系汉王父子以归。群臣欲并取赵王，独杨士奇以为不可，杨溥与士奇意合。上乃封群臣奏章，遣使付赵王，使自处。赵王大喜曰：“吾生矣。”即献护卫，上表谢恩，言者始息。上至京，废汉王高煦为庶人，锁絷于大内逍遥城，上往观之，庶人出不意，伸一足，勾上仆地，左右急救起。上大怒，亟命力士舁铜缸覆之。缸重三百斤，庶人有力，顶负缸起。乃积炭缸上如山，燃炭，逾时火炽铜熔，庶人死，诸子皆死。<br><br>安南黎利反，屡败官军。利请于朝，请复立陈氏后。上以疲弊中国，远征无益，遂许之。册封陈昺为安南国王，罢征南兵。后黎利篡陈昺而自立，遣使入贡，谢罪求封。群臣请讨之，上亦不许，封黎利为安南国王。安南即交趾国，自后朝贡不绝。上欲立贵妃孙氏为后。乃以意导胡后，使以疾辞后位，因废胡后而立孙氏为后。胡后居别宫，上亦不废恩御，进膳如常仪，每宴会，必命居孙后之右。上以秋高马肥，恐胡骑寇边，遂整士马，驻喜峰口以待之。守将奏报兀良哈率万骑寇边，上选铁骑三千，驰赴之。敌望见，以为戍边之兵，即悉众来战。上命分铁骑为两翼，夹击之。上亲射其前锋三人，殪之，两翼飞矢如云，敌不能进。继而神机铳迭发，敌人马死者大半，余悉演走。上以数百骑直前，敌望见黄龙旗，始知上亲征，悉下马，罗拜请降，皆年缚之而归。乙卯正月，上不豫，百官朝皇太子于文华殿，翌日上崩。在位十年，寿三十七岁。上天资英畅，敬礼大臣，勤恤民隐，慎于用人，严惩赃吏。或言臣下过失，密加详察，实则加罪，诬则重琴言者。张辅、夏原吉、蹇义、杨士奇、杨荣、杨溥、金幼孜、吕震、胡氵荧等，同心辅政，号称治平之世。<br><br>及崩，太子年方九岁。内议颇有欲立长君之说，英国公张辅、杨士奇、杨荣等入临，哭毕，请见皇太子，即叩头呼“万岁”。浮议乃息。太子祁镇即皇帝位，是为英宗睿皇帝，改明年为正统元年。太监王振，山西大同人。初侍上于东宫，及即位，遂命掌司礼监，宠信之，呼为先生而不名，振遂专权，大作威福。张太皇太后御便殿，召英国公张辅、大学士杨士奇、杨荣、杨溥，尚书胡氵荧等入内，上东立，太后顾谓上曰：“此五人，先朝所简以贻皇帝，凡有行，必与之计。”命宣王振至，太后颜色顿异，欲诛之。上跪为之请，乃得解。二年六月，京师旱，时御巷小儿为土龙祷雨，拜而歌曰：“雨帝雨帝，城隍土地，雨若再来，还我土地。”成群呼噪，不知所自。未几，有监国即位之事，继有复辟之举。说者谓雨帝者，与弟也；城隍者，郕王也；再来还土地，谓复辟也。后悉如谣。太皇太后张氏崩，王振益无忌惮。侍讲刘球劾王振专权，下狱，振使小校入狱，断球头而去。王振忌大理少卿薛瑄，下之狱，将杀之，赖诸大臣救免，放归田里。适三杨俱卒，王振益横。福建民郑茂七反，僭称闽王，乌合至数十万，一时震动。其媳廖氏，尤妖淫善战。御史张楷讨斩茂七。宁阳侯陈懋削平其余党。<br><br>十四年，北敌也先遣使二千余人，进马报三千人。王振怒其诈，减去马价。北使回报，遂失和好，发兵寇边。荧惑入南斗，久不退舍。侍讲徐珵苏州人，颇知天文，曰：“祸不远矣。”<br>　<br>函命妻孥南归。妻孥重迁，有难色。珵怒曰：“汝欲作鞑子妇耶？”北敌也先大举入寇，大同兵失利，边塞城堡多陷没，声息甚急。王振不与大臣议，挟天子帅师亲征，百官伏阙上章恳留，不从。七月十七日，驾行，命太监金英，辅郕王居守，文武大臣皆匆匆随行，官军及私属共五十余万人。出居庸关，过怀来，至宣府。连日非风则雨，人心汹汹，声息愈急，边将井原等败报踵至，随驾文武，连上章留之。振怒，皆令掠阵，未至大同，兵士已乏粮，僵尸满路。至大同，振欲进兵，北行益急，迫成国公朱勇膝行听命。户部尚书王佐竟日跪伏草间，惟钦天监王彭德清斥振曰：“象纬示警，不可复前，若有疏虞，谁任其咎？”振怒曰：“倘有此，亦天命也。”前军西宁侯朱瑛、武进伯朱冕，全军覆没，振始有回意。明日班师，大同副总御郭登，谓驾宜从紫荆关入，庶保无虞，振不听。师过鸡鸣山，敌追至，遣朱勇率兵五万御之。敌于山下张两翼夹攻，杀之殆尽。兵部尚书邝野请车驾疾驰入关，而严兵为殿，振怒曰：“腐儒安知兵事。”次日，驾至土木，日尚未晡，去怀来城二十里，欲入保怀来。振辎重千余辆在后未至，留待之，遂驻土木。敌见我营不行，伪退。遣使持书来通知。上召曹鼐草敕与和，遣二通事与敌使偕往。振急传令，移营南行。既行未三四里，敌四面追之，士争先奔走，行列大乱。敌骑跳阵而入，大呼解甲投刃者不杀，乃弃甲相蹈藉而死，蔽野塞川。上与亲兵乘马突围，不得出。上下马盘膝南面坐，有一敌将索衣甲，不与，欲加害。其兄来曰：“此非凡人。”拥见也先之弟赛刊王。<br><br>上问曰：“子其也先乎？其伯颜帖木儿乎？赛刊王乎？大同王乎？”闻其语，大惊。见也先曰：“部下获一人甚异，得非大明天子乎？”也先乃召曾使中国者二人视之，问是否？一人见，大惊曰：“是也！”也先曰：“我尝祝天求大元一统，今乃落我手，将何以处之？”众皆欲杀之。伯颜帖木儿曰：“不可，大明天子在云端里坐，不知天何故推下之，万众死伤之中，镞矢不沾，寸兵不染，吾知天意之有在也。我等尝受其赐，不如还之，令中国遣使来迎，一旦复登宝位，岂不有万世之美名乎。”<br>　<br>众皆曰：“者。”胡语“者”，然辞也。于是也先以上送伯颜帖木儿营，令护视之。伯颜，也先弟也。<br><br>上在位十四年而北巡，百官扈驾者，英国公张辅、尚书邝野、王佐，学士曹鼐、张益等，皆死之。护卫将军樊忠从帝旁，以所持棰，捶杀王振，遂突围，杀数十人而死。报至京师，朝野大震。皇太后遣使赍重宝文绮，载以八骑，皇后钱氏，尽括宫中物佐之。诣也先营，请还车驾，不报。群臣忿极，请族诛王振家。郕王旨未下，锦衣卫指挥马顺，叱各官起去。众曰：“马顺，王振党也。”争前殴之，蹴踏抢裂，顷刻而毙。复索振所亲信长随毛王二人，亦殴杀之。众竟喧哗，班行错乱，无复朝仪。都御史陈镒奉郕王令旨，籍王振家，并脔振从子山于市。族属无少长，皆斩之，众乃定。振家在京城，内外凡数处，重堂邃阁，拟于宸居。器服绮丽，上方不逮。玉盘径尺者十面，珊瑚树高六七尺，金银六十余库，币帛珠宝无算。<br><br>皇太后以于谦为兵部尚书。也先拥帝至大同，索金币，约赂至即归帝。广宁伯、刘安等括公私金银共万余两，出迎驾。<br><br>既献，敌复拥上去。都督郭登谋夺驾，不果。上出塞，始入也先营。也先初欲害上，会雷震死也先所乘青骗马而止。继又使人雪夜行刺，见一大蟒蛇，绕护帐外，大怖而去，于是益加礼焉。袁彬与哈铭及卫沙狐狸三人侍左右，供薪水，营苦备至。<br><br>皇太后传旨：“皇太子幼冲，未能践祚，郕王年长，宜早正大位，以安国家。”于是文武百官交章劝进，遂择日行礼。乙巳九月，郕王祁钰即皇帝位，是为景皇帝。遥尊上为太上皇，诏赦天下，以明年为景泰元年。尊皇太后孙氏曰上圣皇太后，生母吴氏曰皇太后，立妃汪氏为皇后。也先复遣使致书，辞语悖慢。兵部尚书于谦，见上泣言曰：“寇贼不道，劳将长驱深入，宜急遣官，分设召募，朝夕训练，以补前死亡之数。其通州、霸上仓粮，宜急令百官开支为月粮，以免寇据之而久留。”上嘉纳之。初杨洪、石亨守宣府，坐不救乘舆，系诏狱，至是以于谦言，赦出之。命洪仍守宜府，石亨总京师兵马。立功赎罪。<br><br>太监喜宁，故鞑靼也，土木之败，降于也先，尽以中国虚实告之，为彼向导，奉上皇入寇。七日至大同城下，郭登曰：“赖天地祖宗之灵，国有君矣。”也先知有备，不攻去。九日至广昌。破紫荆关，朝野汹汹。侍讲徐珵，方有时名，太监金英召珵问计。珵曰：“验之星象，天命已去，请幸南京。”英叱之，令人扶出。明日，于谦抗疏言：“京师天下根本，宗庙、社稷、陵寝，百官万姓，帑藏仓储咸在，若一动，则大势尽去，宋南渡之事可鉴也。徐珵妄言当斩。”金英宣言于众曰：“死则君臣同死，有以迁都为言者，斩之。”乃出榜告谕，固守之议始决。于谦闻寇迫关，思各处刍粟以数万计，恐为敌资，乃为清野计，急遣使焚之，然后奏闻。也先长驱至京城西北关外，于谦躬擐甲冑，身先士卒，出营德胜门，泣以忠义谕三军，人人感奋，勇往百倍。既而宣府杨洪援兵至，军声大振。时诸军二十二万列城下，寇见大军盛而严，不敢轻犯。石亨出安定门，与其从子彪，持巨斧，突入敌中坚，所向披靡，敌却而西。亨追战城西，敌复却而南。神机营都督范广，以飞枪火箭击之，杀伤甚众。于谦使谍，谍知上皇移驾远，命石亨等夜举大炮击其营，死者万人，也先以上皇北遁。脱脱不花闻之，遂不敢入关，亦遁。京师解严，杨洪等班师回京，封洪昌平侯，石亨武清侯，加于谦少保，总督军务。<br><br>也先挟上皇北去，至小黄河苏武庙。伯颜帖木儿妻阿挞刺阿哈刺令侍女设帐迎驾，宰羊，递杯进膳。寻值圣节，也先上寿，进蟒衣貂裘，筵宴。哈铭、袁彬常宿御寝傍，天寒甚，每夜上皇令彬以两胁温足。上皇使哈铭致意伯颜妻，令劝伯颜送还朝。铭时时慰上皇勿忧，或成疾。喜宁教也先扰边，且不欲送上皇还，上皇深恶之。宁又忌袁彬，诱彬出营，将杀之，上皇急救之，乃免。彬与上皇谋诛宁，乃遣宁传命入京，令军士高盘与俱，密书系盘髀间，令至宣府，与总兵等官计擒之。宁至宣府，参将杨俊出，与宁饮城下，盘抱宁大呼，出髀间书，俊遂缚宁送京师，诛之。也先闻宁诛，与赛刊王等分道入寇。<br><br>大同参将许贡，请遣使与瓦刺修好。兵部尚书于谦言于理于报，必不可和。上是之，于是边将人人言战守，也先不得挟上皇为重质，始谋归上皇矣。也先遣其参政完者脱观等，赍书来请和。<br><br>诏以礼科给事中李实为礼部右侍郎，充正使，罗绮为大理寺少卿，充副使，赍玺书报之。书中止言息兵讲和，不及迎复上皇意。实等至也先营，既见也先，读玺书毕，乃引见上皇。上皇居伯颜帖木儿营，所居毡毳帐服，食饮皆膻酪，牛车一乘，为移营之具。左右惟彭彬，哈铭。实等见上皇泣，上皇亦泣。上皇曰：“朕非为游畋而出，所以陷此者，王振也。”因问太后、皇上、皇后俱无恙，又问二三大臣，上皇曰：“也先欲归我，卿等归报朝廷，善图之。”日暮，实等归宿也先营，酌酒相待。<br><br>实等言欲奉迎上皇意。也先曰：“南朝遣汝通问，非奉迎也，若归，急遣大臣来。”实等遂辞归。实等未至京，会瓦刺复遣使议和，朝廷复遣右都御史杨善、中书舍人赵荣报之，道遇实，以实告故。善曰：“得之矣，即敕书所无，可权以集事也。”善等至也先营，也先甚喜。善因力请上皇还京，反复数千言，也先悦服。平章昂克问善：“欲迎复，来何操？”善言：“若操贿而来，后人皆以尔为贪贿。今无所操而归上皇，书之史册，后世皆称仰。”也先然其言。明日，也先设宴饯上皇，妻妾以次起为寿。又明日，宴使臣。又明日，伯颜帖木儿设宴饯上皇。<br><br>又明日，亦宴使臣。又明日，上皇驾行，也先率众头目罗拜而别。伯颜送至野狐狸岭，恸哭良久，始别去。仍命其部将率五百骑，护送至京。<br><br>八月，上皇入塞，礼部议迎复仪注，未定，上皇先遣使诏谕避位，免群臣迎。百官迎上皇于安定门。上皇自东安门入，上迎拜，上皇答拜，各述授受意，逊让良久，乃送上皇至南宫，群臣就见而退，大赦天下。二年正月，百官请朝上皇，不许。命靖远伯王骥，守备南宫。北敌来和，请以所掠男妇易米，每一人易米一石。广州盗黄萧养，眇一目，有智数。在狱中，所卧竹牀忽生竹，众以为瑞，惊附之。因越狱造反，屡败官军，据广州称王，凡数月，都督董兴等讨平之。废英宗太子见深为沂王，立己子见济为皇太子。群臣请朝上皇，不许。废皇后汪氏，立妃杭氏为皇后。后，太子生母也。未几，皇太子见济卒。<br><br>南京大理寺少卿廖庄上疏，请上时朝上皇，笃亲亲之恩。御史钟同、礼部仪制司郎中章纶，俱请上朝上皇，复太子。皆下狱。<br><br>御史高平言南宫南城多树，事叵测，遂尽伐之。时盛暑，上皇常倚树憩息，及树伐，得其故，太俱。少保于谦以疾在告。上遣太监兴安与舒良视之，见谦自奉甚俭，相与叹息，因以闻上，为计所资用，一切上方给之。<br><br>天顺元年正月，景帝不豫，以储位未定，中外忧惧。兵部尚书于谦，日与廷臣疏请立太子。石亨知景帝疾必不起，念请复立东宫，不如请太上皇复位，可得功赏，遂与都督张軏、太监曹吉祥以南城复辟谋，叩之太常卿许彬，彬请谋之徐元玉。<br><br>元玉，徐有贞字，徐有贞即徐珵改名者也。亨、軏于十四日夜，会有贞宅，有贞曰：“如公所谋，南城亦知之乎？”亨、軏曰：“一日前已密达之。”有贞曰：“俟得报乃可。”亨、軏出，至十六日暮，复会有贞曰：“得报矣。计将安出？”有贞乃升屋，览步干象，亟下曰：“事在今夕，不可失。”会有边吏告警，言北敌欲寇京师，徐有贞、石亨、张軏、张车儿与王骥、杨善、陈汝言等，借此以备非常为名，阴结中官曹吉祥、蒋冕等通信于孙太后，收诸门钥。夜四鼓，开长安门，纳兵千人，宿卫士皆惊愕，不知所为。石亨等率众薄南宫，毁垣坏门而入，共掖上皇登舆以行。入大内，门者呵止之，上皇曰：“我太上皇也。”<br><br>门者不敢御，遂升奉天殿。登御座，鸣钟鼓，启诸门。是日百官入，候景帝视朝，议立太子。有贞号于众曰：“上皇复辟矣。”<br><br>趋入贺，百官大骇，乃就班贺。景帝闻钟鼓声，大惊，闻知为太上皇，连声曰：“好！好。”明日，上皇临朝。诏改景泰八年为天顺元年，下少保于谦、王文于狱。上以于谦有功，未忍杀，而石亨、徐有贞与谦有隙，必欲杀之。遂与王文、范广及太监舒良、王诚、张玉、王勤，同斩于市，妻子戍边。论迎复功，封石亨、张軏、张车儿、杨善等为公侯伯。论随驾功，擢哈铭、袁彬并为锦衣卫指挥佥事，复廖庄、钟同等官，各荫一子人太学。废景帝仍为郕王，皇后为王妃，迁居西内，寻薨。在位七年，葬以亲王礼。景帝知人善任，外倚于谦，内信兴安，不劳声色，使社稷危而复安，可谓英主。特处天性之间未尽善，致启奸臣之衅，惜哉！复立故太子见深为皇太子。<br><br>曹吉祥、石亨恨徐有贞，谪之云南。有贞去，而曹、石益横矣。后曹、石败，放还。上颇知石亨等骄恣，屏人语大学士李贤，贤对曰：“权不可下移，惟独断乃可。”上语及夺门功，贤曰：“景帝不起，群臣自当表请陛下复位，何用夺门？此辈特藉陛下图富贵耳！假使当日事泄，此辈固不足惜，不审置陛下于何地。”上大悟，浸疏之。于是忠国公石事遂与定远侯石彪同谋反，事觉，下狱死，党羽皆伏诛。太监曹吉祥与从子昭武伯曹钦谋反，事泄，上执吉祥于内，钦与王师大战于东华门，大败，钦投井死，磔吉祥于市，同谋者尽死，籍其家。时有河套空地三千里，无人守御，忽为北敌所据，遂为中国大患。上不豫，既而大渐，复辟后，又八年崩。前后共在位二十二年，寿三十八岁。上初宠王矗，后宠曹、石，政治固不足称。其晚年，任用李贤，听言纳谏，仁俭爱民，美善于颇多。<br><br>女子见深即位，是为宪宗纯皇帝。改明年为成化元年。上钱后号曰慈懿皇太后，尊生母周贵妃为皇太后。钱后无子，性孝谨，不妒忌。英宗北狩，后事哀吁拜天，倦则卧地，因损一股，哭泣太多，复损一目，倾宫中所有，以为迎驾费。复辟后，待景皇后犹焉。立妃吴氏为后，寻废之，而立王氏为后。后纪妃生皇太子祜樘，废后吴氏抱护惟谨，乃得免万贵妃之难。再后万贵妃子祜极薨，及立佑樘为太子。纪妃暴卒。诏复于谦官，遣使往祭其墓，以其子冕为世袭千户，谦婿朱骥等各给还家产。<br><br>荆襄民刘千斤作乱，众至四五万，命抚宁伯朱永等讨平之。又陕西周原土官满四，据石城反，右副都御史项忠讨平之。又襄阳李胡子作乱，亦命项忠讨平之。<br><br>上之初年，任用李贤、彭时、商辂等，天下称治。继宠万贵妃，贵妃认万安为兄弟，遂以安入阁办事，黜陟任意。又置西厂，命太监汪直提督刺个事，直遂罗织生事。直仗以督陈钺、威宁伯王越为羽翼，于附己者用之，于异己者倾之，权势震赫，天下畏之。又直欲立功于外，妄开边衅，上命直掌十二团营。时右中官阿丑者，善诙谐，每于上前作院本，颇有东方朔谲谏之风。一日，丑作醉人酗酒，一人佯曰：“某官至。”佯骂如故；又曰：“驾至。”酗亦如故；曰：“汪太监来矣。”醉者急惊迫帖然。旁一人曰：“天子驾至不惧，而惧汪太监，何也”曰：“吾惟知有汪太监，不知有天子也。”自是直宠渐衰。时王越、陈钺媚直，结为死党，丑日复作，直持双斧，趋跄而行。或问故，答曰：“吾用兵，惟仗此两钺耳。”或问钺何名，曰：“王越、陈钺也。”上微晒焉，于尽御史徐镛等劾直欺罔弄权，擅开边衅。上纳其言，遂逐直并其党，窜斥皆尽，内外莫不快之。<br><br>上以房中术宠妖僧继晓，赐幕姝十余，金宝不可胜纪。刑部员外林俊直谏，上大怒，下之狱；经历班黼论救，并逮赴狱，各杖数十，欲杀之。时有太监怀恩，每以忠直事上，叩头诤曰：“自古未有杀涑官者，臣不敢奉诏。”上怒，用御砚掷之，俊狱乃得解。上又以符水小术，宠江西人李孜省，擢为礼部侍郎，掌通政司事。主事张吉、舍人丁玑等疏谏，俱被谪。时又有东宫内监覃吉，每事以正道辅太子，曰：“吾老矣：安望富贵。但得天下有贤主足矣。”上英明仁恕，天下无事，惜宠用奸邪，不无少病焉。在位二十三年，寿四十岁而崩。<br><br>太子佑樘即立，是为孝宗敬皇帝。改明年为弘治元年，尊太后日太皇太后，皇后曰太后，立妃张氏为后；又追尊生母纪氏为太后，以抱育功，奉废后吴氏为本后礼。李孜省、僧举晓伏诛。上于宫中得一小箧，皆房中术也。悉署曰：“臣安进。”上遣内监怀恩持至阁下，示万安曰：“是岂大臣所为乎？”家惭愧流汗，不能出一语。恩摘其所悬牙牌曰：“请出矣。”安始惶悚归第。京师西直门有能入城，兵部尚书马文升等请备非常。<br><br>兵部郎中何孟春曰：“熊于字为能火，宜慎火灾。”已而禁中礼部俱大火，果如其言。上敬谨英明，仁慈恭俭，节欲爱民，礼贤纳谏。即位之初，徐溥、刘健入内阁，王恕入吏部，自是众贤并进。李东阳、谢迁、邱浚，马文升、刘大夏、戴珊、王鏊、杨廷和、林俊、杨一清等诸君子相继并进，翼赞皇猷内外安宁，几致刑措。升遐之日，远近悲哀，呜呼盛哉！上不豫，召刘健、李东阳、谢迁等人受顾命，健等叩头御榻下，上曰：“张皇后生东宫，年十五岁矣，性虽聪明，好逸乐，先生们须勤请他读些书，辅他做个好人。”健等叩头曰：“臣等敢不尽力。”五月上崩。在位十八年，寿三十六岁。太子厚照即位，是为武宗毅皇帝。改明年为正德元年，尊太后曰太皇太后，皇后曰太后，立妃夏氏为皇后。命刘瑾掌司礼监，兼提督团营。瑾，陕西兴平人，本姓淡，景泰中，自宫人刘太监名下，因其姓。上在东宫时，瑾以俳优戏弄为上所悦。<br><br>及上即位，瑾朝夕与其党八人，为狗马鹰犬，歌舞角戏以娱上，上狎焉，与之游戏无度。大学士刘健、谢迁、李东阳等上疏切谏，勿听。户部尚书韩文，合九卿诸大臣具疏谏。太监王岳亦东宫旧臣，素刚直，与太监范亨、徐智等，欲助外廷去瑾等。刘瑾知之，诉于上，逐之南京，使人奉之于途。于是刘健、刘大夏、谢迁各上疏致仕去，罢韩文官，下谏臣吴翀，刘玉、吕翀、戴铣、薄彦徽等于狱，斥为民。兵部主事王守仁直谏，杖五十，谪为贵州龙场驿丞。刘瑾多构杂戏男女声色以娱上。候上娱，则多上外廷章奏，请省决。上曰：“吾安用尔为！乃一一烦朕。”瑾由是自专决。刘瑾矫诏，榜奸党刘健、谢迁、韩文、李梦阳、王守仁等五十五人于朝堂，追夺刘健、谢迁、马文升、刘大夏、韩文、许进等六百七十五人诰敕，并黜为民，充军。五年二月，陕西宗室安化王寅鐇反。起都御史杨一清，命太监张永同督兵讨之。八月，寅鐇就擒。杨一清因密说张水请上诛刘瑾，且教以上请之术，曰：“公班师入京，请上问语宁夏事。上必就问公。公于此时，即上寅鐇伪檄。并述渠乱政。<br><br>谋为不孰状。上英武，必悟，但须得请即行，若少缓机泄，则祸必旋踵。”永攘臂许之。及还献俘，上迎之于东华门，赐宴。<br><br>比夜，瑾先退，永中怀中疏，言瑾激变宁夏，及谋为不孰状。<br><br>永党张雄、张锐亦助之。上悟，允其奏，当夜即命禁兵逮瑾。<br><br>时漏下三鼓，瑾方熟寝，禁兵排闼入。瑾披衣起，趋出户，被执就狱。明日降诏，闲住之于凤阳，初无意杀之也。及籍其家，得金二十四万锭又五万七千八百余两，元宝五百万锭又一百五十八万三千六百余两，宝石二斗。又金甲、玉带、蟒衣、衮袍，盔甲、弓弩等项甚多。上大怒曰：“瑾果反矣。”命凌迟之，亲属皆论斩。张彩死狱中，罢大学士刘宇、曹元、焦芳等，并削籍为民，天下快之。初，霸州文安县大盗张茂，家有重楼复壁，多为深窖，响马盗刘六、刘七、齐彦名、杨虎等皆附之。茂以贿交结内监，尝进豹房观上蹴鞠，郡县无可如何。至是御史宁果掩捕茂，折其股。刘六、刘七等势穷，劫取已擒盗党齐彦名等反，一时穷民响应，众至数千，劫掠霸州文安县。文安县生员赵风子者，名键，有通力，好任侠。刘六等攻掠文安县，键避贼立水中，会盗数人劫淫其妻于岸上，鐩大怒，夺刀杀伤二贼，为贼党所擒，遂与弟赵鐇、赵镐俱降贼，招致党羽，贼势益炽。劫掠畿内州县，拥众北向，京师戒严。既而流贼赵风子、刘六等，分寇河南、山东州县，攻徐州，掠淮西，官军屡败。乃命太监谷大用总督军务，调宜府、大同边兵讨贼。大同游击江彬，宣府人，骁勇狡险，从征流贼，惟杀掠良民以邀赏。刘六等乘船劫掠，往来江上，至通州狼山，遇飓风，舟尽覆，贼尽死，余者悉为官兵所擒杀，班师还京。彬赂太监钱林，引入豹房，得见上。彬机警，善迎人主意，上喜，留侍左右，升左都督，冒国姓为义儿。诱上为微行，上狎虎，为虎所伤，卧病者累月。江彬言宜府之乐，诱上出居庸关，至宣府，彬为上营镇国府第于宜府，辇豹房珍玩女御其中，时时夜出，见高门大户，即驰入，宣淫其妇女。彬益索民间美妇进之，上乐而忘归，号宜府曰家里。上还京，复议北巡。乃自称威武大将军，太师镇国公朱寿巡边，命内阁杨廷和、梁储等草敕，储等言君不可以臣名，不肯草，上遂自称之。以行幸宣府，至大同，抵榆林而还。上以南方多美妇，复下制南巡。初，宁王宸濠既纳贿得复护卫屯田，时时欲反，廷臣忧之，乃起王守仁为佥都御史，巡抚南贑、汀漳等处。守仁请提督军务，许之，至是南巡制下，人心汹汹。会御史萧淮，劾奏宁王不法事，宁王宸濠遂与所厚乡宦李士实、举人刘养正举兵反。<br><br>娄妃泣谏，固止之，勿听。遂以计杀守臣孙燧、许逵等，取有南昌。复遣贼首闵念四、吴十三等，夺舟，顺流攻南康、九江，皆陷之。宸濠自率兵攻安庆，知府张文锦等率众死守。提督南贑军务都御史王守仁，与吉安知府伍文定等起兵讨贼，径袭南昌，宸濠解安庆围还救，至鄱阳湖，守仁督兵与战，贼众大败，宸濠就擒，槛车北上，娄妃赴水死。宸濠曰：“昔纣用妇言而亡，我今不用妇言而亡，侮之何及。”时守仁捷音犹未至京师，上欲南游，遂下诏亲征，出师驻良乡，守仁捷音方至，上令退回，待至南京另奏。梁储、蒋冕力请回銮，勿听。王守仁发南昌，将献俘阙下，内监张忠、朱泰等谓当纵之鄱阳，俟上亲与决战，然后奏凯论功。守仁勿听，乘夜过玉山，张永已候于杭州。永谓守仁曰：“吾之此出，为群小在侧，欲调护左右，以墨辅圣躬，非为掩功来也。但皇上顺其意而行，犹可挽回万一，不然，徒激群小之怒，无益也。”守仁信其无他，乃以濠付之。<br><br>张忠、朱泰屡矫伪命召守仁，守仁不赴。乃谗于上曰：“王守仁必反。试召之，必不来。”张永闻之，密遣人急报守仁，上召之，立至。永复调护之，上曰：“王守仁道学人也。”仍命还江西。<br><br>上驻跸南京既久，复有游苏杭、泛江浙、入绍兴、溯湖湘、登武当之意，杨廷和、毛纪请回銮，梁储、蒋冕等泣请回銮，坚跪不起，上不得已，从之。张永令王守仁重上捷音，宸濠及逆党皆伏诛。其后嘉靖元年，追录平濠功，封王守仁为新建伯。<br><br>十六年正月，上还京师。初，江彬进淫药，上服之，日淫妇女以十数。三月上不豫，未几大渐，遂崩于豹房。，在位十六年，寿三十一岁。太监陈敬、苏进奔告慈寿皇太后，乃移殡于大内。<br><br>太后下懿旨，磔江彬于市，籍其家，得黄金七十匮，每匮一千五百两，银二千二百匮．其余珠玉、首饰、宝玩不可胜计。是日太后召杨廷和等议，传遗旨，立兴献王厚熜为嗣。夏四月，孝宗从弟兴献王佑杭之子厚熜至京师，即皇帝位，是为世宗肃皇帝。诏以明年为嘉靖元年，命礼部会议崇祀兴献王典礼。杨廷和等请以孝宗为考，兴献王及妃为皇叔父母，而令益王子崇仁为兴献王后。上曰：“父母可互易如是耶？其再议。”上必欲考兴献王，而以孝宗为皇伯父。观政进士张璁、南京主事桂萼俱阿上意，上大礼疏，上大是之，骤升为学士。大学士杨廷和、蒋冕等力争不得，遂致仕去。毛纪、石瑶、丰熙、马理等力谏，不听。于是何孟春、王元正、杨慎等二百二十余人，俱跪伏左顺门，大呼高皇帝、孝宗皇帝，声彻于内。上使司礼太监谕退，不从。杨慎、王元正乃撼奉天门大哭，群臣皆哭，声震阙廷。<br><br>上大怒，命录为首者戍边，四品以上夺俸，五品以上杖谪。于是大礼议定，以孝宗为皇伯考，慈圣太后曰皇伯母。追封兴献王为恭穆献皇帝，称皇考，观封母蒋氏为章圣太后，祖母宪宗贵妃邵氏为寿安皇太后。立妃陈氏为皇后，七年崩，立妃张氏为后。又废张后而立德妃方氏为后。上尝幸曹妃宫，既寐，宫婢杨金英等谋弒上，以组系上颈。有宫婢张金莲者，驰告太后，后驰救，得免，并杀曹氏，上常冤之。<br><br>田州土官岑猛反，两广总督姚镆讨诛之。已而猛党卢苏、王受复叛，上命王守仁为两广总督讨平之。上之初年，用张敬孚、桂萼等，邪媚弄权。敬孚，即张璁改名也。及以夏言为大学士，忠诚为国。未几罢夏言，以严嵩为大学士，窃弄威权，内外官员有所建白，必先白嵩，嵩许诺，后奏闻。于是副封苞苴，辐辏其户。御史叶经劾嵩；嵩激上杀之。嵩子世蕃，复专权纳贿，上微闻之，复起用夏言，位在嵩上，嵩甚恨之。会都御史曾铣夜捣北敌巢，胜之，铣因议复河套，夏言主之，适北敌入寇大掠，仇鸾讦铣开衅。严嵩论曾铣开边启衅，夏言和同附会法司会议，铣以失陷城池律、夏言以交通律，俱论斩。妻子流三千里，天下冤之。仇鸾重赂严世蕃，得为宣大总兵。北敌俺答入犯宣府，由蓟州入古北口，转掠怀柔、顺义，遂逼通州，复自北河东渡，直薄京师，大掠金帛子女而还。仇鸾诈称败乱，驱之出境，委罪于兵部尚书丁汝夔而杀之。越二年，俺答复寇大同及蓟州，徐阶奏鸾通敌误国，全家斩于市，籍没其家。倭寇浙江，倭即日本国，其所统有五畿、七道、三岛，为郡五百七十有三，皆依水附屿而居，名虽为郡，实不过中国一村镇而已。鄞人宋素卿初奔日本；教之寇掠中国。时有徽人汪直，以事亡命走海上，倭爱服之。倭勇而戆，不甚别生死，每战，辄赤体提三尺刀舞而前，善以少击众，无能捍者。其魁则皆浙闽人，奸淫掳掠，裸妇女而饮酒，百姓大受其害。工部侍郎赵文华，请祷海神以杀贼，遂遣如浙，陵轹官吏，搜括财物，公私苦之。总督张经大败倭寇于嘉兴，杀获几尽。赵文华以其不附己，反先奏劾其玩寇殃民而杀之。倭寇掠浙江、江南、闽广、山东无已时，后赖总兵戚继光、俞大猷等力战，尽歼之于福建之平海卫，倭寇乃平。<br><br>时大学士严嵩，与子太常卿后为工部侍郎世蕃、仆严年、客罗龙文、牛信，及门下赵文华、鄢懋卿、万彩等，招权纳贿，中伤善类，颠倒是非。厉汝进、徐学诗、王宗茂，杨继盛、沈炼、吴时来、张翀、董传策等，前后上疏，极言其奸，或谪、或死、或戍。于是缙绅皆畏嵩，不敢言。阁臣吕本亦跗之，专权者二十余年。上颇疑之，渐近徐阶。御史邹应龙疏劾严世蕃交通贿赂诸不法事，及严嵩植党蔽贤，溺爱恶子。上览之心动，命严嵩致仕，而下世蕃于狱，以鄢懋卿等属法司，惟赵文华前以忤嵩去职，不在其内。严世蕃坐贬戍雷州，及其爪牙罗龙文、严年等，俱远戍。世蕃等俱不至戍所，竟归家，鸠工大治宫室。推官郭谏臣以公事过嵩里，具揭于御史林润。润上疏言：“臣巡视上江，备访江洋盗贼，多入逃军罗龙文家，龙文卜筑深山，乘轩衣蟒，阴有不臣之心，惟严世蕃为主。近者假治第为名，聚众至四千人，道路汹汹，或谓变且不测。”疏上，即命林润逮捕。润捕严世蕃、罗龙文等至京，下法司讯状，徐阶略问，不待其服，即具疏以闻，言事已勘实，其交通倭寇，潜谋叛逆，具有显证，乞正典刑。上从之，命斩世蕃、龙文于市，籍其家。<br><br>金银珍宝充斥，几与天府捋。万彩、鄢懋卿并充军，严嵩寄食人家而死。上自即位以来，好道术。会宫中黑眚见，方土陶仲文治之有验，上尊宠之，累官至礼部尚书，封恭诚伯。及仲文死，复宠用方士王金、陶仿、刘文彬、申世文、高守中、陶世恩等。晚年斋居西苑，专意元修。然不废政事，批决无停晷，故不至废弛。又好言祥瑞，恶闻死亡字。户部主事海瑞，罗上过失，上疏极谏。上大怒，命逮系瑞于镇抚狱。上以服方士药，渐渐火发，十二月，疾甚，自西苑还干清官，遂崩。上英明苛察，严以驭吏，宽以治民，足称令主。然用严嵩，杀忠谏，好道教，宠方士，不无少损焉。在位四十五年，寿六十岁。<br><br>大学士徐阶等宣遗诏，请上第三子裕王载厔即位，是为穆宗庄皇帝，改元隆庆。立妃陈氏为皇后，追录先朝忠谏诸臣杨继盛、沈炼等，并复职赠荫谕祭，复海瑞官。追赠王守仁为新建侯，谥文成。诸方士伏诛。以张居正为大学士，徐阶致仕，以高拱为内阁大学士。北敌俺答孙把汉那吉者，酋妇所钟爱也，因小忿，率其仆阿力哥等来降，总督王崇古纳之。边吏大哗，以为不可，崇古不听，以闻于朝，廷臣喧然，以为不可，御史叶梦熊争之尤力。上曰：“慕义来降，宜加奖励。”以把汉那吉为指挥使，阿力哥为五千户，备赐衣一袭。俺答妻恐中国杀其孙，日夜怨俺答，俺答亦自悔，遂拥众十万压境，崇古令人谕以国恩，县邀其缚叛人示信。俺答夫妇感且愧曰：“汉乃肯全吾孙，吾且啮臂盟，世世服属，何有于叛人？”遂定盟，通贡市马，执赵全等来献，崇古遣那吉归。诏封俺答为顺义王，以功进王崇古为兵部尚书，世袭锦衣千户。五月，上不豫，既而大渐，召阁臣高拱、张居正、高仪至干清官，受顾命。翌日上崩。在位六年，寿三十六岁。上宽仁大度，勤俭爱民，留心边事，处置咸宜，足称令主。及崩，太子翊钧即位，年方十岁，是为神宗显皇帝。以明年为万历元年。<br><br>时，太监冯保方居中用事，张居正乃结保以自固。首相高拱谋逐冯保，反为冯保所逐。未几，高仪亦病卒，而居正哀然首辅矣。上早期，出干清官，见一无须男子，伪作宦者状，袖有佩刀，趋走惶遽，左右执之。冯保立鞫之。对曰：“我是南兵，名王大臣，自总兵戚继光所来。”张居正因密语冯保曰：“可借以除高氏。”因教之言：“高相君怨望，使来行刺，愿先首免罪。”群臣俱忿忿不平。及会审，风霾，天晦，雨雹，杂治王大臣，王大臣不能堪，冯保问曰：“谁主使者？”大臣曰：“尔教我言高相公主使。”冯保惧，遂罢审。已而王大臣中毒，哑不能言，遂处斩，自是居正威望日重矣。居正虽内结冯保以，自固，然性深沉，多智数，亦不甚贪财，而能辅上以正。请帝日御经筵，又进《帝鉴图说》，进《讲章》，进《宝训》、《实录》等类，以辅成君德。又信赏必罚，知人善任，赈饥荒，蠲积逋，动合机宜。灭岭东贼兰一清。又两浙兵民乱，命张佳允视师两浙，遂不动声色而乱平。于治河，则用潘季驯；于治兵，则用李成梁、戚继光等，天下大治。而刘台等犹劾其专权。张居正以父丧去位，帝手诏慰留之。吴中行、赵用贤、艾穆、沈思孝、邹元标等，交章劾居正忘亲贪位。居正大怒。上俱杖谪之。居正在丧次，凡阁中事，令吏赍奏，就拟处分，手诏称元辅，称太师，称先生，慰谕甚至。六年五月，帝始冠。三月，立妃王氏为后。十年六月，大学士张居正卒。上震悼辍朝，遣司礼太监张诚监护丧事，赐赙甚厚。两宫太后及中宫，俱赐金币。赐祭十六坛，赠上柱国，谥文忠。未几，废司礼监冯保南京闲住，冯保每裁抑中贵，毋与朝政，内侍多怨之；又每辅上以正，上亦恨之，故坐贬。<br><br>时潞王婚礼，所需珠宝未备，太后以为言，上曰：“办此不难，年来廷臣无耻，尽献张、冯二家耳。”于是御史羊可立追论居正罪恶。一时攻之者锐气不可解。诏夺张居正封诰赠谥，籍没其家。家财不甚丰，株连颇多，荆州骚动。其长子敬修不胜刑，自缢死。其弟张居易，次子张嗣修，及张顺、张书等，俱发烟瘴地面充军。刑部尚书潘季驯上言：“居正家产奉旨抄没，国法已正，众愤已平。但其八旬老母衣食不周，子孙死亡相继，殊失罪人不孥之意。”上恻然，乃诏有司保全之。自是大臣无敢实心任事者矣。以申时行、王锡爵入阁办事，天下亦治。及张位秉政，奸人史锦、王君锡等请开矿。二十四年冬，张位以为天地自然之利可益国，无病民，彩之便，于是遣太监张忠往山西，曹金往两浙，赵钦往陕西，鲁坤往河南，一时各遣内官四出开矿。编富民为矿头，而矿实无银，勒民间纳银以代税，违者即破其家。遣内监彩木于川、贵、湖广间，又遣内监开皇店于各处。又命内监彩珠于广州，兼征市舶，又设福建市舶，又命彩云南大理石。诸内监各处肆虐，民不堪命。临清民变，殴税使马堂几死。税监陈奉勒居民黄金，拷及妇人，并拘钟祥知县邹尧弼，远近大震。武昌民变，逐陈奉。奉匿楚府中，从执奉左右六人投之江。有旨降知府、知县为民。太监孙隆彩税浙江，驻苏州，激变市人，饥民倡义，杀其委官七人。抚按诘乱民有葛成者，独引服，不及其余，下狱论死。云南矿务太监杨荣，恣行威福，杖毙数千人。榜掠指挥樊高明等，指挥贺世勋、韩光大倡众杀荣，焚其署，徒众辎重皆为灰烬。事闻上，怒不食，曰：“荣不足惜，何纪纲顿废至此。”于是世勋下狱死，光大戍边。御史况上进、王立贤，给事中杨应文、包见捷、田大益，刑部侍郎吕坤，礼部侍郎冯琦、郭正域，户部尚书赵世卿，辅臣朱赓，皆上章极言矿使之为害。勿听。凤阳巡抚李三才上疏，言：“矿税繁兴，万民失业，千里之区，中使四布；加以无赖亡命，附翼虎狼，沿途掘坟，得财方止。奸淫子女，侮官虐民，圣心安乎？不安乎？试观朝廷有如此政令，天下有如此景象而不乱者哉？”不报。<br><br>历来朝鲜国（即高丽国）与辽东接壤，舆地六千里，饶庶有华风，时国王李日公，湎于酒，而倭酋关白平秀吉、起人奴篡立，以枭雄据六十六州。倭酋，即日本，关白，犹华言宰相也。<br><br>平秀吉闻朝鲜驰备，遂攻陷之。李日公奔辽东求救，上以其修贡谨，遣总兵祖承训率兵渡鸭绿江援之。攻平壤，失利。上复遣宋应昌为经略，李如松为大将，援之，遂败倭酋于平壤，而明师精锐亦多丧。会倭酋遣使请朝贡，于是群议急图休息，遂撤兵还。朝廷以李宗城充正使，杨方亨为副使。封日本平秀吉为王。宗城经行之处，在在索赂，次对马岛，太守义智饰美女更番纳行幄中，宗城安之。宗城闻义智妻美，必欲淫之。义智大怒，诳其左右曰：“倭将有变。”宗城惧，遂弃玺书逃回。事闻，下宗城于狱，乃改杨方亨为正使，沈惟敬为副使。倭酋复攻陷朝鲜，上复命邢玠为经略，杨镐为经理，以麻贵、刘綎为将军讨之。凡三年，平秀吉死，倭酋陆续遁归。麻贵、刘綎等分道进兵追击，破之，擒乎秀、政平、正成等。二十六年，南海遂平。<br><br>二十七年，四川播州宣慰司杨应龙（即北宋扬业后也），置关据险，劫掠州县，令诸苗对父奸女，面夫淫妻，或令妇女裸体高卧，用团头箭射中其阴，以为乐；或烧蛇入妇女阴中，使之号叫踊跳，以至人蛇俱毙。蜀臣奏闻，上命将军刘綎等发兵讨之。刘綎率将士，分道并进。应龙子杨朝栋，统苗兵数万迎敌，官军夹攻，大败之，退守关险。刘綎从间道攀援直入娄山关，营火烛天。应龙大惧，遂同二爱妾阖室缢死。擒其妻子，献俘阙下，遂以其地为遵义、平越二府。时有姚安知府李贽，寄居麻城，谓大道不分男女，作观音问，引诱士人妻女归教，用邪术掩人耳目，诡言入房中传道，白日行淫。诏逮系狱，贽自经死。又有凤阳人刘天叙，与其党抬一小佛像，历乡村募化，妄言有法术，能指天天开，画地地陷，且能积压人生三世事。<br><br>引诱愚人妇女为徒，择美少妇女，声言传道，即携去行淫。聚徒万余人，遂谋反，将据城僭号。有司捕擒之，诏为首者磔，为从者斩。<br><br>初，申时行为相，性宽平，所斥必旋加拔擢。至是沈一贯为相，以才自许，不为人下。文选司郎中顾宪成，以言事被谪，归讲学于东林，故杨时书院也。孙丕扬、邹元标、赵南星等，以蹇谔自负，每与政府相持，皆附之。而宪成讲学，天下趋之。结淮抚李三才党，更相倾轧，垂五十年。上晚年，因有足疾，高居深宫，惟宠郑贵妃，全置国事于不理。于遥执朝政，号东林党。而沈一贯持权求胜，附一贯者，科道亦有其人，号为浙党。其后二奏疏，概留中，无所处分，惟言路所纠，其人不待旨，竟罢去。于是台省之势，积重不返，有齐、楚、浙三方鼎峙之名。诸臣结党相攻，章奏日烦，上皆不理，甚至告老乞休表章亦不发。诸臣不待命，竟归。诸司员缺，皆不补官，镇抚司缺理刑官，日久无人问断。监犯淹系死亡，家属中百余人，聚哭长安门。辅相不问是非贤否，俱为言官所劾，乃以摸棱为工。群臣但为己私，不复为国，南北科道互相攻诋，纷如聚讼。<br><br>户部库银，现存止八万两，国事大坏，天下将亡。<br><br>大清太祖高皇帝崛起东方，戊午正月，改万历四十六年为天命元年，帝王历数，已有所归。今且将明朝之事叙完。大清兵入抚顺，大败明师。明以杨镐为兵部右侍郎，经略辽东。明神宗恐师老财匮，下廷议。于是大学土方从哲，兵部尚书黄嘉善，兵科赵兴邦等，发红旗，趋杨镐进兵。镐不得已，分四路出师，计胜兵十余万。命马林督金台失兵攻北路；命杜松攻西路；李如柏攻南路；刘綎督朝鲜兵攻东路。时蚩尤旗现，长竟天；又彗见东方，星陨地震，识者知为败征。四十七年正月十九日出兵，值大雪，兵不前，师期泄。杜松欲立首功，越五岭关，先期抵浑河，既渡遇伏，杜松血战，力竭而死，兵无存者。马林由三岔堡，抵二道关，闻松败，结营自固。清兵乘胜攻之，林败，游击麻岩死之。刘綎独领兵，由马家寨口深入三百余里，克十余寨。清兵冒作杜松兵，为响导，诱入重围，众溃，綎没于阵；惟清河一路，李如柏以经略令撤回，获全。<br><br>或曰：李如柏因前日游击李永芳已降清朝，阴通结纳，故得全也。是役也，军士死者四五万。事闻，京师大震。<br><br>于是清兵克辽东诸城邑卫所。明起前御史熊廷弼经略辽东，逮杨镐、李如柏进京听勘，皆论斩。初，明神宗自即位以来，立王皇后，无于，王恭妃生皇长子，郑妃生皇三子，上宠郑妃，进封贵妃。给事中姜应麟，主事孙如法等上言，以为恭妃诞育元嗣，五年未闻进封，郑氏一生子，即封贵妃，天下不能无疑。上大怒，俱谪为典史。自后沈鲤、申时行、许国、王锡爵、王家屏等九卿科道，交章请立太子不休。上恶其激聒，愈置不理，迨皇子十三岁，辅臣王锡爵坚请，始命与皇三子同出阁，讲学读书。河南大饥，人相食，上与郑贵妃览奏侧然，郑贵妃请出私蓄五千金发赈，上喜。亦给内帑五千金，河南赖之。诸臣日请立太子，至二十九年，始立长于常洛为太子，时年已二十二矣，始冠。福王、瑞王、惠王、桂王俱冠。始册立郭氏为太子妃。有黏匿名书于各处，其书一夕间自宫门迄于衙巷皆遍，大约言郑贵妃欲危太子。题曰：《续忧危垃议》。竑者，宋宁宗嗣于名。宋宁宗欲立竑，及宁宗崩，史弥远矫诏杀竑而立理宗也，事闻，上大怒。中外危疑，下令捕妖书甚严，长安中无敢偶语。吴江人沈令誉，以疑似捕治，并捕高僧达观弃市，株连甚惨。<br><br>最后得暾生光，生光不胜刑，遂自诬服。侍郎李廷机、尚书赵世卿劝辅臣沈一贯、朱赓力持之，狱始具，磔生光于市，妻子戍边。然妖书实非生光所为，其后中书舍人赵士征疾笃，自言为此，肉碎落如磔而死。四十一年，群臣合辞请福王之国。武人王日干，讦奉好人孔学与郑贵妃宫中姜内相歃盟，请妖人王三诏至家，咀咒太子。上大怒，彷徨莫知所处，至掀翻御案。<br><br>辅臣叶向高具密揭奏曰：“王日干、孔学等皆京城光棍，此事大类往年妖书。但妖书匿名，无可究治，今告者与被告者皆在。一审其情立见。”上默然霁容，遂不复问。向高因密请速令福王之国。上纳之，令福王之国河南。<br><br>四十三年五月，蓦有男子闯入东宫，以挺掊仆守门内侍一人。众共执之。皇太子亲奏送部鞫审。是犯名张差，御史刘廷元疏言：“其迹涉风魔，貌似黠猾。”刑部郎中吴士相等定为风癫。提牢官王之彩重加诘问，言有马三道诱至庞、刘二太监处，教之行事。语多涉郑贵妃弟郑国泰。科臣何士晋上疏，请穷究其事。于是群臣纷纷劾奏不已。上大怒，传旨只将本犯张差实时凌迟处死，不许波及一人。寻毙太监庞保、刘成于内庭，事遂寝。四十八年夏四月，王皇后崩。五月，上不豫。七月，上疾大渐，召阁臣方从哲，托以后事。遂崩。太子常洛即位，是为光宗贞皇帝。诏以明年为泰昌元年。令停止矿税，撤回诸内监，简补诸废官，发帑银一百万两，以赈九边，天下称庆。八月，上不豫，内医崔文升下通利药，上一昼夜三四十起，支离牀褥间。封元妃郭氏、才人王氏为皇后，又谕选侍李氏，侍朕勤劳，着封为贵妃。鸿胪寺丞李可灼进红铅丸，上服之，不愈；可灼复进一丸，九月朔，上崩。在位一月，寿三十九岁。或曰郑贵妃用泄药所鸩也。内急宣召诸臣。诸臣趋进，给事杨涟曰：“李选侍非可托少主者，急宜请见嗣主呼万岁，以定危疑。”<br><br>随拥出宫，移住慈庆为是，诸臣皆然之。大学士方从哲率群臣哭临毕，即请叩见皇长子，良久未出，诸臣力请之，皇长子始出。诸臣遂拥皇长子至文华殿，行五拜三叩头礼，呼万岁。群臣请即日登极，谕初六日即位，复拥入慈庆宫。阁臣刘一璟奏曰：“今干清官未净，殿下请暂居。”此时李选侍犹居干清官，御史左光斗、给事杨涟、请选侍立刻移宫，选侍不得已，乃移居仁寿殿。皇长子由校即皇帝位，是为熹宗哲皇帝。诏以本年八月起，至十二月止，为泰昌元年。以明年为天启元年。<br><br>初，光宗服李可灼药而少愈，方从哲拟旨赏银五十两，至是群臣交章论崔文升、李可灼以弒逆大罪，发法司究问，俱遣戍。立妃张氏为后。时经略熊廷弼在辽东修筑城池，训练军士，通商贾，集粮饷，竭力支撑，方得二年无事。乃御史冯三元、顾慥，科臣姚宗文等，以私忿劾其无谋而欺君，廷弼不去，则辽之存亡未可知。又嗾其党魏应嘉、郭巩、张修德、魏应科等交章前后疏论熊廷弼。诏熊廷弼回籍听勘，兵科杨涟疏救。勿听。诏廷弼革职家居，以袁应泰经略辽东。清兵克沈阳，明兵大败，总兵贺世贤、尤世功、陈策、童仲揆、石柱上官、秦邦屏等皆死之。清兵克辽东，明兵又大败。经略袁应泰、巡按御史张铨、守道何廷魁、监军崔儒秀等皆死之。事闻，京师大震。<br><br>初，辽东巡抚薛国用以病辞官，至是以参议王化贞为辽东巡抚。御史张秉谦上疏，讼熊廷弼之冤，言廷弼若在，决不使辽事败坏至此。乃诏廷弼至京，复命为辽东经略。时辽西尚未失，廷弼驻扎右屯，以为挫败之余，无兵可战，且宜固守。而王化贞误信西人之助，力主进战，以复辽东。廷议主之，遂战，令总兵刘渠移军振武，而广宁遂空。清兵至振武，大败明兵，斩刘渠。王化贞股栗，不战而逃，从者数十人，走闾阳。适经略熊廷弼自右屯引兵至，化贞、向廷弼大哭。廷弼曰：“公不召募敌骑，不撤广宁兵于振武，当无今日。此时惟有护百万生灵入关，勿以资敌足矣。”乃整众西行入关。辽西复失，明兵遂严守山海关，逮王化贞、熊廷弼听勘，而廷臣复以私忿恨廷弼，议与王化贞并坐斩，而熊廷弼反传首九边。于是忠良解体，而明事不可为矣。<br><br>时辽事紧急，征兵于四方。四川永宁宣抚使奢崇明与子奢寅素有逆志，请提兵三万，赴援辽东，遣其将樊龙、樊虎以兵至重庆。四川巡抚徐可求点核，汰其老弱，发饷，饷复不继，龙等遂鼓众反，杀徐可求，已而引兵逼成都。左布政使朱燮元悉力捍御，石柱土司秦邦屏战死于辽，其妹秦良玉掌其印，提兵赴援，与燮元大破贼于成都城下。崇明父子拔营走，遁归重庆。事闻，以朱燮元为四川巡抚。奢崇明既败，乃诱其亲党贵州水西土目安邦彦同反。邦彦据平彝、龙里等地，破乌撒，进围贵州，用诈降计，杀巡抚王三善。贼兵大炽，约三路进兵：一攻云南，一攻遵义，而奢寅专攻永宁。奢寅性凶淫，遇部下妻女有姿色者，必淫之，富于财者，勒索之，不遂，辄死。其下苗老虎、阿引等恨之，候其酣歌醉卧，刺杀之，逃降明朝。<br><br>而奢崇明与安邦彦为乱犹未已，直到崇祯年间，总督朱燮元讨平之。又有山东妖贼徐鸿儒，于万历末年，以白莲教聚众数千人。深州人王森，以救一妖狐，狐令断其尾藏之，能知人休咎，见人则放妖香，人闻其香，即自归附，得资巨万。至是其子好贤，与景州于宏志约鸿儒同反。破郓县、邹县、肆县、巨野县，攻长镇，掠粮船四十余艘，众至十余万。遂据兖州、济南等堆，势甚锐。自五月至九月，巡抚赵彦讨平之。然此等贼，俱无损于明。其有剥尽明朝元气，遂致亡明者，内贼魏忠贤与客氏是也。客氏故定兴民侯二妻，生子国兴，年十八，进宫乳太孙。<br><br>又二年而寡，遂在宫奉皇太孙。<br><br>魏忠贤初名进忠，肃宁县人，少黠慧，无籍，目不识丁，好酒，善骑射，有胆力，因赌博不胜，遂自宫，隶司礼太监孙暹名下；导太孙游宴，甚得太孙欢心，因通于客氏。人每疑其既宫矣，何物与通？或曰，用天灵盖及割童子阴，煅炼和药服之，自能抽出，久服，长大无比。或曰，宫中有鸾胶，乃外国所进稀世宝也。于所割处去其皮，割驴马阴七八寸，敷以鸾胶而缝之，立时生就，亦能伸缩，知痛痒，惟不能生育。如欲验时，割去，敷以鸾胶，贴以去毛羊皮或鸡皮，亦立时生就，无所痛苦也。时魏朝亦私于客氏，上既即位，－夕，魏朝与忠贤争拥客氏于干清官暖阁，争先后，嚣声达御前。时上已寝，俱跪御榻前，听上命。而客氏久厌朝而喜忠贤，言于上，乃退朝而与忠贤。忠贤矫旨，发魏朝于凤阳，缢杀之，而忠贤遂得专客氏矣。司礼太监王安素刚正，上之立也与诸大臣同受顾命，见忠贤侵权，欲重惩之。而忠贤遂嗾给事中霍继华劾安，客氏从中附和之，因矫旨革安职，谋杀之。于是客魏相通，恣为不道。御史王一心、倪思惠，科臣侯震昒等相继疏劾，皆降谪。<br><br>魏忠贤设内操万人，皆裹甲出入，钲鼓之声，喧阗宫禁。内监王进试铳上前，铳炸，伤进手，上几危。御史刘之生凤、李应升、黄尊素、宋师襄交章论之，忠贤皆矫旨切责。光宗选侍赵氏，与客、魏不协，矫旨赐死。上裕妃张氏方妊，客氏妒之，谮于上，绝饮食，闭禳道中而卒。冯贵人尝劝上罢内操，客、魏恶之，矫旨赐死。李成妃从容为上言之，乃矫旨革封，绝饮食。成妃鉴裕妃饥死，密储食物壁间，数日不死。客、魏怒少解，斥为宫人。皇后班氏素精明，客、魏惮之，后方妊，腰痛，客氏密布心腹宫人陨焉。又于上郊天日，掩杀胡贵人，以暴疾闻。荫客氏于及忠贤弟侄，赐以田地官爵。都御史杨涟，疏劾魏忠贤二十四大罪，下旨切责不少贷。盖上并不识字，旨出魏忠贤。忠贤又不识字，其党李永贞、李实、李明道、崔文升等，阿其意而为之也。群臣见之，无不愤激。于是南北科道卿寺魏大中、周宗建、左光斗、赵南星等，继涟申奏者不下百余疏，无不危悚激切。而上不识宁，何以得省！诏削都御史杨涟、左光斗籍，罢尚书赵南星、都给事魏大中等，一时正人尽去，都署为空。大学士魏广微等附忠贤以自固，而崔呈秀、阮大钺、倪文焕、武臣田尔耕、许显纯等，俱以邪媚进用矣。<br><br>四年三月，刑科傅櫆诬参左光斗、魏大中，词引故内臣王安及中书汪文言，遂逮治文言，受杖革职为民。十二月，御史梁梦环复论之，大理寺丞徐大化复诬劾杨涟、左光斗，工部主事曹钦、程复诬劾赵南星、周宗建、张慎言、李应升、高攀龙、魏大中等，受熊廷弼赂，以汪文言为之证，诏复逮治汪文言，命锦衣卫指挥许显纯勘问，辞连赵南星、杨涟、左光斗、魏大中、缪昌期、袁化中、王之彩、施天德、周朝瑞、黄光龙、顾大章等，锻炼两月余，文言不为屈。最后严鞫，备极酷刑，文言不能勘，仰视许显纯曰：“任汝巧为之。我承焉可也。”显纯教诬魏周诸人，以受熊廷弼赂。文言蹷然起曰：“天乎冤哉！<br><br>以此污蔑清廉之士，有死弗承。”下杨涟、左光斗、周朝瑞、顾大章、袁化中等于北镇抚司狱，棰楚甚酷，俱毙之于狱。赐魏忠贤印文曰：“顾命元臣。”客氏印文日：“钦赐奉圣夫人。”<br>　<br>时魏大中被逮过吴，苏州吴县致仕吏部主事周顺昌家居，与之周旋，留过累日，即以其女许配其孙。缇骑趋大中行，语侵顺昌。顺昌张目叱之曰：“汝不知世间有不畏死男子耶？汝朝归语魏忠贤，我即故吏部郎周顺昌也。”及大中下狱，御史倪文焕即以缔姻事劾顺昌。忠贤矫旨逮之。丙寅六年三月，缇骑至吴，吴中沸然，士民素德顺昌，闻其逮，不胜忿。顺昌改囚服出门，士民拥送者数千人，俱恳巡抚毛一鹭疏救。一鹭流汗，不能出一语。缇骑厉声曰：“东厂逮人，鼠辈何敢置喙。”于是市人颜佩韦等，直前问曰：“旨出朝廷，乃东厂耶？”缇骑曰：“旨不出东厂，将谁出？”众怒，哄然而登，众殴缇骑，立毙一人。顺昌为书别亲友，私行赴京，下镇抚司狱，许显纯严刑酷拷，毙之于狱。毛一鹭奏闻民变，有旨密拿颜佩韦等五人斩之。<br><br>是年八月，清太祖高皇帝驾崩。九月，清太宗文皇帝即位，诏以明年为天聪元年。明熹宗佞臣浙江巡抚潘汝征，请建魏忠贤生祠，又乞赐额。诏从之，遂建祠于西湖之麓，极壮丽，赐额曰“普德”。于是四方效尤，请建祠宇，几遍天下。各曲意献媚，务穷工作之巧，像以沉香木为之，眼耳口鼻手足，宛如生人。七年八月，上不豫，无子。召御弟信王入，谕以当为尧舜之君，及善视中宫，委用魏忠贤等语。信王出，上崩。在位七年，寿二十三岁。忠贤欲篡位不敢，遂自出迎信王入。王危甚，袖食物以入，秉烛独坐以待旦。次日，信王由检即皇帝位于中极殿，受百官朝贺，忽天鸣有声，改明年为崇祯元年。魏忠贤乞辞位，不许。命奉圣夫人客氏出外宅。御史杨维垣首参崔呈秀，－语侵魏忠贤。吏部主事钱元慤疏参魏忠贤，嘉兴县贡生钱嘉征疏参魏忠贤十大罪。<br><br>十一月，谪魏忠贤于凤阳守皇陵，籍其家。忠贤既行，拥徒繁众。上闻之，赫然震怒，着锦衣卫擒赴治罪。忠贤行至阜城，知不免，因自经上清官。得宫人妊身者八人，皆客、魏两家侍妾。因已孕，纳之宫中，冀如吕不韦故事也。上大怒，立命同客氏等赴浣花局掠死，籍其家。客氏于锦衣卫指挥侯国兴与魏忠贤侄宁国公魏良卿等，皆伏诛。魏忠贤、客氏磔戮其尸，斩崔呈秀、许显纯、田尔耕，凡附奸逆党，以七等定罪，天下快之。无奈明朝元气丧尽，上天不佑，旱蝗为灾，流贼群起，明遂以亡。欲知后事如何，且听下回分解。