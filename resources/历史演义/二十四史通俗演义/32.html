诗曰：　　铁甲将军夜过关，马蹄到处骨如山。<br>　　气高无奈乌江阻，色重方知蜀道难。<br>　　长夜酒能倾社稷，琼林富不救饥寒。<br>　　若将四堵墙推倒，海晏河清日月闲。<br>　　物换星移几度秋，鸟啼花落水空流。<br>　　人间何事堪惆怅，贵贱同归土一丘。<br><br>却说北宋徽、钦二帝被虏，金人立张邦昌为楚帝，张邦昌不敢居，先迎元佑孟太后入居禁中，垂帘听政。又遣人至济州，迎立康王构。丁未五月，王发济州。至应天府，张邦昌来见，王慰谕之，命筑坛于府门之左，王登坛即位，大赦改元，是为南宋高宗。高宗恸哭，遥谢二帝。是日元佑皇后在东京撤帘，遥薯靖康帝为孝慈渊圣皇帝，遥尊母韦氏为宣和皇后，后尊为太后，遥立妃邢氏为皇后。<br><br>初，徽宗生帝时，梦吴越王钱镠入宫而生帝。后都临安，寿八十一，与镠同。又为康王时，遣为质于金，以射矢连中，金疑为将家子，遣还换质。既而得实，悔而急追之。高宗因奔走疲倦，卧崔府君庙中。梦神人醒之曰：“金人追将及，可速去之，已备马于门首。”高宗惊觉，马在侧，遂跃马南驰，既渡河，马不复动，视之，乃泥马也。高宗以李纲为相，李纳请罢张邦昌王爵，安置潭州，及受邦昌伪命臣僚王时雍、吴开、莫祷、孙觌等有差。封赠诸路死节之臣，还元枯党籍入官爵。遣宣议郎傅雩使金军，通问于二帝，且致书于黏没喝。时议定都之所，李纲言关中为上，襄阳次之，建康为下，请先幸南阳，以收人心。而黄潜善、汪伯彦阻之，上遂决意东幸，如扬州。<br><br>纲所陈论，其言切直，帝初无不容纳，至是惑于黄潜善、汪伯彦之言，常留中不报。纲因求去。遂罢纲，提举洞霄宫。纲罢，凡纲所规画军民之政，一切废搁，而国事不可为矣。前太学生东、布衣欧阳彻上书，乞留纲，黄潜善、汪伯彦以语激怒帝，言复将鼓众，帝斩陈东、欧阳彻于市，天下冤之。<br><br>立沿河沿江淮帅府，以宗泽为东京留守，知开封府事。时敌骑留屯河上，金鼓之声，日夕相闻，而京城楼橹尽废，兵民杂居，盗贼纵横。泽威望素着，既至，捕诛盗贼，抚循军民，修治楼橹，屡出师以挫敌。有王善者，河东巨寇，拥众七十万，择单骑驰至其营，泣谓之曰：“朝廷当危难之时，使有如公一二辈，岂复有敌患乎？今日乃汝立功之秋，不可失也。”善感泣曰：“敢不效力。”遂解甲降。又有杨进、丁进、王再兴、李贵、王大郎等，各拥众数万，往来京西、淮南、河南、河北等地，侵掠为患，泽悉招降之。于是京城四壁，各置使以领招集之兵；造战车千二百乘，又据形势，立坚壁二十四所于城外，驻兵数万；又沿河鳞次为莲珠砦，结河北、河东、山水砦忠义民兵。于是陕西、京东、京西诸路人马，咸愿听泽节制。泽累表请帝还京，而帝用黄潜善计，决意幸东南，不报。秉义郎岳飞，犯法将刑，泽一见奇之。曰：“此将才也。”<br><br>会金人攻汜水，泽兵五百骑授飞，使立功赎罪，飞遂大败金人而还。泽升飞为统制，谓之曰：“尔智勇才艺，古良将不能过。<br><br>然好野战，非万全计。”因授飞阵图。飞曰：“阵而后战，兵法之常，运用之妙，存乎一心。”泽是其言，飞由此知名。岳飞上书，请帝亲率大军北渡，恢复中原，坐越职言事夺官。时张所为河北路招抚使，飞归诣所，所问之曰：“尔能敌几何？”<br><br>飞曰：“勇不足恃，用兵在先定谋，谋定后战，莫不胜矣。”所矍然曰：“君殆非行伍中人。”补飞为武经郎。张所使都统制王彦，率岳飞等十一将、部七千人渡河，至新乡，金兵盛，彦不敢进。飞独引所部鏖战，夺其纛而舞，诸军争奋，遂复新乡。<br><br>明日战于侯兆川，飞身被十余创，士皆死战，又败之。会食尽，飞诣彦壁乞粮，彦不许。飞乃引兵益北，与金人战于太行山，擒其将拓跋野乌。居数日，又与敌遇，飞单骑持丈八铁枪，刺死其将黑风大王，金人败走。飞知彦不悦己，遂率所部复归宗泽。泽复以飞为统制。<br><br>金主阿哥打第四子兀术犯东京，东京留守宗泽遣将前后夹击，大败之。金自尽不敢犯东京。泽前后请帝还京二十余奏，每为黄潜善、汪伯声所抑，忧愤成疾，疽发于背。诸将入问疾，泽矍然曰：“吾以二帝蒙尘，愤愤至此。汝等能歼敌，我死无恨。”连呼“过河”者三而卒，都人号恸。讣闻，赠观文殿学士，谥忠简。泽子颖居戎幕，素得士心，都人请以颖继父任。<br><br>帝不许，命杜充代泽。充酷而无谋，悉反泽所为，于是豪杰离心，降盗复去剽掠矣。<br><br>张慤荐刘豫起为济南知府。豫不愿行，请为东南一郡。执政不许，豫忿而去。金挞懒围济南，刘豫遣子麟御却之。挞懒遣人啖豫以利，豫惩前忿，遂杀济南骁将关胜，率百姓降金。<br><br>百姓不从，豫缒城纳款。<br><br>帝以黄潜善、汪伯彦为左右相。时金兵横行，盗贼蠭起，二人皆不以闻。金黏没喝入寇，围徐州，知州王复死守，城陷，阖门百口皆被杀。诏刘光世阻淮以拒金。光世兵溃走还，金黏没喝遂陷天长军。报至。帝即披甲乘骑，驰至瓜州，得小舟渡江，惟护圣军卒数人及王渊、张浚等从行。日暮奎镇江，时汪伯彦、黄潜善方率同列听浮屠克勤说法，或有问边耗者，犹以不足畏告之。堂吏大呼曰：“驾已行矣。”二人相顾仓皇，乃戎服策马南驰。居民争门而出，死者相枕藉，无不怨恨。司农卿黄锷至江上，军士以为黄潜善，骂之曰：“误国误民，皆汝之罪。”锷方辩其非是，而首已断矣。太常少卿季陵，自扬州奉太庙神主以行，未数里，回望城中，烟焰烛天。陵为金人所追，亡太祖神主于金。金人焚扬州而去。<br><br>帝如杭州，黄潜善、汪伯彦以罪免官，以王渊同枢密院事。<br><br>扈从统瓣苗傅，自负世为将，以王渊骤迁卑职，心不平之。而刘正彦亦以招降剧盗，功大赏薄，怨上。时内侍康履等妄作威福，诸将嫉之。中大夫王世修亦嫉内侍恣横，遂相与同谋，伏兵杀主渊及内侍康履等，劫帝传位皇太子旉，请元佑太后同听政。太后见傅等，谕之曰：“今强敌在前，吾一妇人，于帘前抱三岁儿决事，何以令天下？”傅等不从，遂迫帝禅位手旁，改斥。敕书至平江，张浚知必有兵变，谋起兵讨之。张俊亦知其伪，即引所部至平江。浚与俊语，相持而泣。敕书至江宁，吕颐浩曰：“是必有变。”遣人寓书于浚，且知刘光世于镇江。<br><br>会韩世忠由海道将赴行在。张俊曰：“世忠来，吾事济矣。”因白浚，以书招之。世忠以酒酹地曰：“誓不与此贼共戴天！”至平江见浚，浚乃草檄，声苗傅、刘正彦之罪，与韩世忠、张俊、刘光世、吕顿浩合兵讨之。傅等忧恐，莫知所为。朱胜非劝之，速请帝还宫，可以免祸。傅等遂帅百官朝帝于睿圣宫，帝慰劳之。苗傅、刘正彦以手加额曰：“圣天子度量如是也。”遂请帝复位。吕颐浩谓将曰：“今虽反正，而贼犹握兵居内，若不济，必反以恶名加我。”进败苗翊于临平。苗傅、刘正彦南走，勤王兵入水关。张骏、吕颐浩等入见，伏地涕泣待罪。帝问劳再三，解所服玉带以赐张浚，斩吴湛、王世修等，诛贬逆党有差。<br><br>帝至江宁府，韩世忠追获苗傅、刘正彦，逆行在诛之。帝手书“忠勇”二字，揭旗以赐世忠。皇太子旉卒。金人将渡江入寇，诏张浚屯襄、郢、唐、邓，杠充、韩世忠、刘世光分屯江东，以备金。帝如临安府。金兀术入建康，守臣杜充以降。帝闻充降，谓吕颐浩曰：“事迫矣，可若何？”<br><br>颐浩因进航海之策。帝然之，遂如明州，明州今宁波府是也。<br><br>金兀术陷临安，遣阿里蒲卢浑追帝于明州。帝航于海，次于定海县。金阿里蒲卢浑陷越州，遂寇明州。张浚使统制杨沂中迎战于高桥，败之。金人陷明州，屠其民，遂袭帝于海，追三百余里。提领海州张公裕引大舶击却之，金人引还，帝走温州。<br><br>江淮统制岳飞大败金人于广德，六战皆捷。韩世忠以前军驻青龙镇，中军驻江湾，后军驻海口，欲俟兀术师还击之。及兀术由秀州趋平江，世忠乃移师镇江以待之。兀术欲济江。世忠谓其将曰：“此间形势，无如金山龙王庙者，敌必登之，以觇我虚实。”乃遣苏德将百人伏庙中，百人伏庙下岸侧，戒之曰：“闻江中鼓声，则岸兵先入，庙兵继出，以合击之。”及敌至，果有五骑趋龙王庙，庙中伏兵先鼓而出，获其两骑，其三骑则振策而驰，驰者一人，红袍玉带，既坠复跳而免，诘诸获者，则兀术也。既而接战江中，凡数十合，世忠妻亲执枹鼓，敌终不得济，擒兀术之婿龙虎大王。兀术惧，请尽归所掠以假道，世忠不许。兀术窘甚。或谓之曰：“老鹳河故道，今虽湮塞，若凿之可通秦淮。”兀术从之，遂趋建康。岳飞以兵邀击于新城。兀术大惧，复出江中。兀术穷蹙，祈请甚哀。世忠曰：“还我两宫，复我疆土，则可以相全。”兀术见海舟乘风使篷，往来如飞，谓其下曰：“南军使船如使马，奈何？”乃募人献破海舟之策。于是闽人王姓者，教以火箭射舟篷。世忠师溃，兀术始克济。世忠以八千人拒兀术十万之众，凡四十八日而败。金人自是不敢复渡江矣。兀术既济江，大肆焚掠，尽掳建康少壮妇女，自静安镇渡宣化而去。岳飞邀击，大败之，尽夺所掠而还。金主吴乞买废徽宗为昏德公，钦宗为重昏侯，徙之韩州，又徙二帝于五国城，去金上京东北千里。宋使洪皓自云中密遣人奏书，以桃梨栗面等献二帝于五国城，始知康王即位焉。庚戌九月，太后郑氏卒于五国城。后六年，太上皇卒。又四年，邢后亦卒于五国城。金立刘豫为齐帝于大名府，畀以河南、陕西之地。豫约世修子礼于金。<br><br>初，秦桧从二帝至燕，金王以桧赐挞懒，为其任用。及南侵以为参军。桧妻王氏，色娇美而多智，与挞懒通。至是挞懒纵秦桧还，使为内间。桧与妻王氏俱还，自言杀金人监己者，夺舟而来，遂航海至越州，求见帝。帝谓辅臣曰：“桧忠朴过人，朕得之喜而不寐，喜得闻二帝母后消息，又喜得一佳士也。”<br><br>先是，－朝廷虽数遣使千金，但且守且和；而专意与敌解仇息兵，则自桧始。金人欲窥蜀，刘子羽与吴玠、吴璘等，扼险于凤翔大散关之和尚原。金人知有备，遂引去。金兀术复攻和尚原，吴玠与弟璘伏兵夜击，大败之。兀术中流矢，仅以身免，亟剃其须髯而遁，蜀赖以全。<br><br>初，北宋行保甲之法，民有部伍，易聚为盗。北宋末，东南盗贼群起，至是张俊、岳飞大败江淮贼李成等于楼子庄，复筠、江州；俊等复引兵渡江，追成至蕲州黄梅县，又败之。成北走降对豫，－张用率众数万降于岳飞，江淮悉平。福建义军范汝为入建州，韩世忠率步卒三万，水陆并进，直抵凤凰山，五日破之，范汝为死，闽地悉平。湖海曹成拥众十余万，据道、贺等州，岳飞击败之，成走邵州。适韩世忠既平范汝为旋师，忽由处、信径至豫章，连营江滨数十里，曹成大惊，率众降于世忠，得战士八万。岳飞大败彭友于雩都，贑州、吉安等地悉平。飞入见。帝手书“精忠岳飞”字，制旗以赐之。<br><br>太湖杨么号“大圣天王”。么与刘豫通，欲顺流而下。帝以岳飞为荆南制置使，飞渡江，中流顾幕属曰：“飞不擒之，不涉此江矣。”既破李成，复受命讨杨么，前所部皆西北人，不匀水战。飞曰：“兵何常，顾用之何如尔。”乃先遣使招谕之。其党黄佐曰：“岳节使号令如山，若与之战，万无生理。”<br><br>遂降。飞表授佐武义大夫，单骑按其部，拊佐背曰：“子知顺逆者，果能立功。欲复遣子至湖中，视其可乘者擒之，可劝者招之。”席益疑飞玩寇，欲以上闻。俊曰：“岳侯忠孝人也，岳有深机，胡可易言。”益惭而止。黄佐袭周伦寨，杀之，飞表迁佐武功大夫。会有旨召张俊还防秋，飞袖小图示俊，俊欲俟来年议之，飞曰：“已有定画，都督能少留八日，可破之。”俊曰：“何言之易？”飞曰：“因敌将破，敌兵夺其手足，离其腹心，是以易也。”俊许之。会黄佐招杨钦、全宗、刘诜等降，夜掩么营，降其众数万。么舟以轮激水，其行如飞，旁置撞竿，舟逢之辄碎。飞散腐木乱草于水，以碍其轮，使不得动，遂大破之。么技穷，赴水死。果八日而捷书至潭州。俊叹曰：“岳侯神算也。”<br><br>初，么恃其险，官军自陆路攻之，则入湖；自水攻之，则登岸。因曰：“破我者除是飞来。”至是人以其言为谶云。湖湘既平，张俊还防秋。俊奏遣岳飞屯荆襄，以图中原。时金兵少息，诏颁黄庭坚所书《戒石铭》于州县，曰：“尔俸尔禄，民膏民脂。下民易虐，上天难欺。”令刻石文于州县前。刘豫徙都汴京，使其子麟，以金兵寇淮南。帝以赵鼎为尚书右仆射，兼知枢密事。赵鼎劝帝亲征，帝从之。韩世忠大败金人于大仪，帝自将御金，次于平江。金、齐之师日迫，张浚长驱至临江，召刘光世、韩世忠、张俊等，各出师以御金人。金人围庐州，岳飞使牛臯救之，金兵败走。时挞懒屯泗州，兀术屯竹墩镇，为韩世忠所扼。会雨雪，金馈道不通，野无所掠，杀马而食，番汉军皆怨愤，乃夜引师还。兀术等既去，刘麟、刘猊不能独留，亦弃辎重遁。帝语张俊曰：“赵鼎佐朕中兴，真宰相也。”<br><br>以赵鼎、张浚为左右相。张浚会诸将于江上，遣张俊屯盱眙，韩世忠屯楚州，刘光世屯庐州，岳飞屯襄阳，杨沂中屯泗州，以图中原。飞在襄阳，累战皆捷，遣牛臯复镇汝军，杨再兴复河南长水县。飞及伪齐李成、孔彦舟连战，皆败之，至蔡州，克其城。飞遣王贵败刘豫之众于唐州。上疏请进军，恢复中原。<br><br>帝不许，飞乃还鄂州。伪齐刘豫闻之大惧，恐其讨己，告急于金，请先出师南侵，而乞师救援。金主亶召诸将议之，蒲卢虎曰：“先帝所以立豫者，欲其开疆保境，我得安民息兵也。今豫进不能取，又不能守，兵连祸结，愈无休期。从其请则豫收其利，败则我受其弊，奈何许之。”金主遂不许豫，而遣兀术提兵黎阳，以观其衅。于是豫佥乡兵三十万，分三道入寇。刘麟率中路兵，由寿春以犯合肥；刘猊率东路兵，由紫荆山出涡口以犯定远；孔彦舟率西路兵，由光州以犯六安。刘猊至藕塘，杨沂中迎击，大破之。猊曰：“适见髯将军锐不可当，果杨殿前也。”即与精骑遁去。麟在顺昌，闻猊败，亦拔寨去。杨沂中及王德乘势追麟，至南寿春而还，北方大恐。金人闻豫败来，诘其状，始有废豫之意。岳飞知刘豫结黏没喝，而兀术恶之，可以间而动。会中军得兀术谍者，飞佯责之曰：“汝非吾军人张斌耶？吾先遣汝至齐，约诱致四太子，汝往不复来，吾继遣人问齐，齐已许我，今冬以会合寇江为名，致四太子于清河，汝所持书，竟不至，何背我耶？”谍冀缓死，即诡服。乃作蜡书，因谓谍曰：“吾今贷汝，复遣至齐，问举兵期。”剀股纳书，戒勿泄。谍还，以书示兀术。兀术大惊，驰白金主，于是废豫之意益决。金人袭汴，执刘豫而废之，立行台尚书省于汴。<br><br>韩世忠、岳飞请伐金，收复中原。不报。<br><br>初，何藓还自金，始闻太上皇及太后之丧，帝成服，以王伦为奉迎梓宫使如金。伦陛辞，帝命伦谓挞懒曰：“河南、陕西之地上国既不有，与其付与刘豫，曷若见归下国。”及金人执刘豫，王伦还自金，伦入对，言金人许还梓宫、太后及河南、陕西地，遂复遣之。初，赵鼎、张浚并相，后赵鼎罢，而张浚独相。再后张浚罢，而赵鼎独相。其后赵鼎为越桧所卖。言于帝，以为桧可大任，至是帝以秦桧为相，而罢赵鼎，专主和议，而中兴之望绝矣。帝定都于临安，王伦与金使偕来，议以河南、陕西之地与宋，有诏谕江南为名，不着国号。礼部侍郎曾开当草国书，以太卑弱论之。勿听。于是晏敦复、尹焞、朱松、李纲等，皆极言其不可。胡铨抗疏极言，贬于广州。秦桧以勾龙如渊为御史中丞，以孙近参知政事，凡异己者，尽劾去之，而大权悉归于桧矣。和议成，以王伦为东京留守。伦至汴，金人归河南、陕西之地，以方庭实为三京宣谕使。庭实至西京，先朝陵寝，自太祖以下，皆遭发掘。而哲宗至暴露，庭实解衣复之，归以白帝。秦桧恨之。张焘还自金，帝问诸陵寝如何，焘不答，惟言万世不可忘此贼，帝默然。秦桧患之，二人俱坐贬。<br><br>兀术言于金主曰：“挞懒、蒲卢虎主割河南、陕西地与宋，必有阴谋。今宋使在汴，勿令逾境。”伦闻之，即遣介具言于朝。会孟康至汴，伦即使康权留守之任，而身为使者，赴金国议事。会挞懒反，金人遂执伦索还河南、陕西地。伦力拒之。<br><br>金欲伦降，伦不屈，冠带南向再拜，恸哭曰：“先臣文正公旦，以直道辅两朝，臣何敢厚命。”遂就死。金兀术撤离喝分道入寇，复陷河南、陕西诸州郡。东京副留守刘锜率所部四万人赴东京，至涡口，闻金人败盟南下。锜与将卒舍舟陆行，急趋至顺昌。谍报东京已降，知府陈规见锜问计，锜曰：“城中有粮，则能与君共守。”规曰：“有米数万斛。”铸曰：“可矣。”乃与规议，敛兵入城，为守御计。时守备一无可恃，锜督取车轮辕埋城上，又撤民户扉，周匝蔽之，凡六日粗毕，而金兵遂围城。<br><br>锜夜遣千余人击之，杀敌颇众。既而金乌禄以兵三万来薄城。<br><br>锜用破敌弓，翼以神督弩射却之，复以步兵邀击，溺河死者不计其数，金兵乃移寨于李村。锜遣阎充募壮士五百，夜砍其营。<br><br>是夕天欲雨，电光四起，见辫发者辄歼之。复募百人，折竹为器如儿戏，人持一为号，直入，乘电奋击，闻吹嘂声即聚，电止则匿而不动。敌众大乱，于是终夜自战，积尸盈野，退军老婆湾。兀术在汴闻之，即索靴上马，帅十万众来援。兀术至城下，责诸将丧师之罪；众皆曰：“南朝用兵，非昔日比，元帅临城自见。”锜遣耿训以书约战。兀术怒曰：“刘锜何敢与我战，以吾力破汝城，直用靴尖踢倒耳。”耿训曰：“太尉非但请与太子战，且谓太子必不敢济河，愿献浮桥五所，济而大战。”<br><br>迟明，钅分为五浮桥于颍河上，敌由之以济。钅分遣人毒颍水上流及草中，戒军士虽渴死毋得饮于河。时大暑，敌远来疲弊，人马饥渴，食水草者，辄病。钅分土气闲暇，军皆分番休息，方晨，按兵不动，待未申时，敌力疲气索，方出接战，姒锐斧犯之，敌大败走，死者数万。是夕大雨，平地水深尺余，兀术遂走还汴。韩世忠遣兵复海州，张俊使王德复宿州，德乘胜入毫州，岳飞收复河南州郡，留大军于颖昌，命诸带分道出战，自以轻骑驻郾城。兀术合龙虎大王、盖天大王及韩常之兵逼郾城。飞遣子云领骑兵直贯其阵。云与金人战，凡数十合，金尸布野。兀术以拐子马万五千。飞戒步卒，以麻札刀入阵，勿仰视，第斲马足，拐子马相连，一马仆，二马不能行。飞军奋击，大破之。兀术大恸曰：“自海上起兵，皆以此胜，今已矣。”愤甚，复合师十二万，侵颍昌，飞使王贵及子云又大败之。兀术夜遁，追奔十五里，中原大振。飞使梁兴渡河，会本行忠义、两河豪杰，败金人于垣曲，又败之于泌水，遂复怀、卫州，大行道绝，金人大恐。<br><br>飞又大败兀术于朱仙镇，兀术走还汴。飞遣使修治诸陵。<br><br>兀术欲弃汴北去，有书生叩马曰：“太子毋走，岳少保且退矣。”<br><br>兀术曰：“岳少保以五百骑破吾千万，京师日夜望其来，何以得退？”生曰：“自古未有权臣在内，而大将能立功于外者，岳少保且不免，况欲成功乎？”兀术悟，遂留不去。时染兴会太行两河豪杰，结忠义社，中原尽磁、相、泽、潞、晋、汾、隰、卫之境，皆期日兴兵，与官军会。其所揭旗，皆以岳为号。<br><br>父老百姓，争挽车牵牛，载糗粮以馈义军。自燕以南，金人号令不行。兀术欲佥军以抗飞，河北无一人应者，乃叹曰：“自我起北方以来，未有如今日之挫。”金将乌陵思谋，素号骁勇黠桀，亦不能制其下。但谕之曰：“无轻动，俟岳家军来，即降。”金将王镇、崔庆及韩常等，皆以众内附，飞大喜，语其下曰：“直抵黄龙府，与诸君痛饮耳！”<br><br>时金主亶纵酒荒淫，将士离心，蒙古兵起，国势稍弱，善将者不过兀术一人，大有可为之机。而秦桧方欲画淮以北与金为和，讽台臣奏请诸将班师，且知飞志锐不可回，上言飞孤军不可久留，迄速召还，于是飞一日奉十二金字牌。飞愤极泣下，东面再拜曰：“十年之力，废于一旦，良可惜也。”乃自郾城引兵还。民遮马恸哭，诉曰：“我等戴香盆运粮以迎官军，金人皆知之。相公去，我辈无噍类矣。”飞亦悲泣，取诏示之曰：“吾不得擅留。”哭声震野。飞留五日，以待民徙，从而南者如市。飞亟奏以汉上六郡闲田处之。飞还，飞所新复河南府州县，复为金有。飞至鄂，力请解兵柄，勿许。已而入觐，帝问之，飞拜谢而已。秦桧力主和议，恐诸将难制，欲尽收其兵柄。乃罢韩世忠、张浚为枢密使，岳飞为副使，罢刘锜知荆南府。时兀术遗秦桧书曰：“汝朝夕以和请，而岳飞方为河北图，必杀飞乃可和。”桧亦以飞不死，终碍和议，己必及祸，故力谋杀之。遂讽谏议大夫万俟卨等，交章论飞奉旨援淮西，畏敌逗留，罢为万寿观使，奉朝请。秦桧必欲杀飞，乃与张俊密谋，诱飞部曲能告飞者，优以重赏。卒无应者。闻飞统制王俊善告讦，号雕儿，使人谕之，王俊许诺。乃自为状付王俊，妄言副都统制张宪谋据襄阳，还飞兵柄。执宪赴镇江行，枢密府鞠之。宪被掠无完肤，竟不伏。桧矫诏召飞父子证宪事。飞笑曰：“皇天后土，可表此心。”遂与云就大理狱。桧命中丞何铸、大理卿周三畏鞫之。铸引飞至庭，诘其反状。飞裂裳以背示铸，有旧涅“尽忠报国”<br><br>四大字，深入肤理。既而阅实，俱无验。铸察其冤，白之桧。<br><br>桧曰：“此上意也。”铸曰：“强敌未灭，无故戮一大将，失士卒心，非社稷之长计。”桧乃改命万俟卨.卨素与飞有怨，遂诬飞令于鹏、孙革致书张宪、王贵，令虚申探报，以动朝廷。<br><br>云与宪书，令措置，使飞还军；且云其书巳焚。飞坐系两月，无可证者。大理卿薛仁辅等皆言飞无辜，判宗正寺齐安王士请以百口保飞，皆不听。韩世忠心不平，诘其实。桧曰：“飞子云与张宪书，虽不明，其事体，‘莫须有’。”世忠曰：“‘莫须有’三字，何以服天下也？”<br><br>韩世忠抗疏言秦桧欺君误国之罪。桧讽言官论之，遂罢为醴泉观使。世忠自是杜门谢客，绝口不言兵，时跨驴携酒，从一二童仆。纵游西湖以自乐，平时将佐，罕见其面。十余年卒。<br><br>时岁已暮，而飞狱不成。一日，桧手书小纸付狱，即报飞死矣，年三十九。云与张宪皆弃市。凡讼飞冤者，或黜或死。傅成其狱者，皆进秩。洪皓在金，以蜡书奏，言金人所畏服者惟飞，及闻其死，诸酋皆酌酒相贺。<br><br>飞事亲至孝，立志慷慨，以必取中原为念。自奉甚薄，凡有所欲为，召诸统制与之谋，谋定而后战，故无不胜。猝遇敌不动，故敌为之语曰：“撼山易，撼岳家军难。”张浚尝问用兵之术，飞曰：“仁、智、信、勇、严，缺一不可。”飞好贤礼士，博览经史，雅歌投壶，恂恂若一书生，然忠信激烈，议论持正不阿，卒以此得祸云。<br><br>和议成，以何铸签书枢密院事，奉表称臣于金，又割唐、邓、商、秦之地畀金。铸等陛辞，帝召至内殿，谕之曰：“朕北望庭闱，无泪可挥。卿见金主，当云慈亲之在国，一老妇人耳；在本国，则所系甚重。以至诚说之，庶彼有感。”铸至金，首以太后为请。金主曰：“先朝业已如此，岂可辄改。”副使曹勋再三恳请，金主乃许之。遂遣何铸还金使。人以兖冕来，册帝为大宋皇帝，归徽宗皇帝及徽宗后郑氏、帝后邢氏之丧。帝生母韦氏，自金归，居于慈宁宫。立贵妃吴氏为皇后。后开封人，习书史，善翰墨，才色俱全，尝戎服侍左右，帝甚爱之。帝怜邢后在金，故虚中宫以待之，至是始立吴氏为后。自是称臣奉贡，边境稍宁。秦桧自以为太平莫大之功，专以忌刻贬逐忠良为事。桧趋朝，义士施全挟刀天道，遮桧肩舆刺之，不中，被杀。秦桧必欲杀赵鼎、李光、胡铨、张浚等，及鼎卒，而憾不已，下鼎于汾等于大理狱，诬与张浚、李光、胡寅、胡铨等五十三人谋大逆，狱成，而桧病不能书，得释。诏封秦桧为建康王。是夕，秦桧死。桧居相位十九年，劫制君父，倡和误国，一时忠臣良将诛锄略尽；开门受赂，富敌于国，外国珍宝，死犹及门；晚年残忍尤甚，数兴大狱。桧以妻妒无子，以内侄王熺为子，至是勒令致仕，黜其亲党之在位者。桧墓在金陵江宁镇，岁久荒芜。至明成化乙巳秋八月，为盗所发，获货财以巨万计。盗被执，有司故－出其罪。桧与妻王氏僭用水银殓，颜色如生。有司阴令人碎其尸，分投于各处厕中，亦一快事也。<br><br>金完颜亮弒金主亶而自立，且欲并宋为一统，乃密隐画工于奉使中，俾写临安湖山以归，为屏，图己象于吴山绝顶，题诗其上，有“万里车书盍混同，扛南岂有别疆封。提兵百万西湖上，立马吴山第一峰”之句。因遣使征诸道兵，遂迂都汴京。<br><br>宋钦宗卒于金，钦宗后朱氏，生皇子训于五国城，在金，不知所终，金主亮使高景山、王全来求汉淮之批。帝问之，全曰：“赵桓今已死矣。”始闻靖康帝之丧。金主亮欲南侵，太后徒单氏谏之，亮弒太后，遂大举入寇。众六十万，号百万，远近大震，两淮失守。金主亮率大军临彩石江上誓师，明日济江，会虞允文奉命往芜湖，迎李显忠，交王权军，且犒师彩石口。<br><br>允文至彩石，王权已去，显忠未来，敌骑充斥，官军三五星散。<br><br>允文谓坐待显忠，则误国事。遂立招诸将，勉以忠义，众请死战。乃命诸将列阵，部分甫毕，敌已大呼，麾百万艘绝江而来，抵南岸，直薄宋军，军少却。允文入阵中，抚统制俊之背曰：“汝略闻四方，立阵后，则儿女子尔。”俊即挥双刀出，土殊死战，中流宋军以海船冲敌舟，皆平沈。敌半死半战，日暮未退。会有溃卒自光州至，允文授以旗鼓，从山后转出，敌疑援兵至，始遁。允文又命劲弩尾击追射，大败之。亮乃率军趋扬州。金人怨金主亮之暴虐，另立曹国公乌禄为帝，更名雍。下诏暴金主亮罪恶数十事，遣兵绝其归路。金主亮至瓜州，召诸将约以三日济江，否则尽杀之。军士危惧。又闻曹公乌禄即位于辽阳，遂共谋杀亮。金师渡淮北还，金主雍遣使来聘，宋遣起居舍人洪迈使金，以贺金主登极，且请河南地，欲正敌国之礼，金主不从。初，二帝北辕，金以玉牒追捕太宗之后，鲜克全者，惟高宗得脱。高宗止有元懿太子旉，三岁而卒。帝无子，选太祖子秦王德芳五世孙称之子伯琮，命张婕妤鞠之。生六岁矣，封为普安郡王。王天资英明，豁达大度，平居服御俭约，每以经史自适，骑射翰墨，皆绝于人，至是已三十岁矣。帝知其贤，更名瑗，立为皇侄。未几，更名昚，立为皇太子。帝在位三十六年，传位于皇太子，自称太上皇。退居德寿宫，谓群臣曰：“付托得人，吾无忧矣。”后又二十六年崩。昚即位，是为孝宗。追复岳飞官爵；以礼改葬，官其孙六人。帝锐意恢复，以张浚为枢密使，都督江淮军马，开府建康。<br><br>张浚入见，谓金人至秋必为边患，当及其兵未发攻之。帝然其言。史浩阻之。勿听，乃议出师渡淮，会李显忠、邵宏渊亦献捣虹县、灵壁之策，帝命先图二城，浚乃遣显忠出濠州，趋灵壁；宏渊出泗州，趋虹县。金都统萧琦用拐子马来拒，显忠与之力战，遂复灵璧。显忠入城，宣布德意，不戮一人，于是中原归附者接踵。宏渊围虹，久不下。显忠遣灵璧降卒开谕祸福，金守将乃出降。宏渊耻功不自己出，会有降千户诉宏渊之卒夺其佩刀，显忠立斩之。由是二将不协。李显忠败金萧琦于宿州，获之，复其城。捷闻，帝手书劳张浚曰：“近日边报，中外鼓舞，十年来无此克捷。”金孛撒复率步骑十万来攻宿州，李显忠率所部力战却之。邵宏渊耻前功不自己出，因按兵不动，且顾众曰：“当此盛夏，摇扇之不是暇，奚暇披甲苦战乎！”人心遂摇，无复斗志，诸将各遁。显忠知势不可孤立，遂夜引还，至符离，师大溃，所丧军资器械殆尽。张浚还扬州，上疏自劾。帝以符离师溃，乃议讲和，因贬张浚。浚行次余干，遂得病，数日卒。帝遂决意定和。盖时值金主雍之贤，无可乘之衅，适金遣使来责，兼督岁币。帝遣魏杞至金，正敌国之礼，易表为书，改臣称侄，减岁币十万而还。于是南北讲好，俱得休息矣。帝聪明英毅，节用爱民，好学勤政，听言纳谏，崇儒重道，疏斥宦官，严饬赃吏，逸欲之事，毫无可指，为南宋之贤君。<br><br>以虞允文、梁克家、陈俊卿等为相，境内治安，人民乐业。朱子《资治通鉴纲目》成，上之。熹字符晦，婺源人，今江南徽州府婺源县是也。少有求道之志，父松，知饶州，疾亟，嘱熹曰：“胡宪、刘勉之、刘子翚三人，学有渊源，吾所敬畏。我死，汝宜师之。”熹遂往学焉。宪，安国从子。高宗时，禁伊洛之学，宪与勉之求得程颐书，潜抄默诵，夜以继日。勉之结草堂，读书其中，力耕自给，淡然无求于世，子翚，韦合仲子。<br><br>勉之与宪、子翚日相往来讲学，学者踵至。勉之以女妻熹。熹得道统之正，自勉之始。熹又闻延平府李侗学于罗从彦，从彦学于杨时，杨时学于程颢、程颐。遂徒步往从侗，得《大学》及《中庸》、《论》、《孟》之传，乃作《四书集注》，开后代儒教之宗。熹弟子蔡沈，着《书经传注》。熹又与张栻、吕祖谦等交。栻字敬夫，浚之子，世称南轩先生。祖谦，好问之孙，世称东莱先生。曾祖希哲，从程颐游，以儒行名于世，故吕氏子孙有中原文献之传。朱熹历仕外任，至是帝以熹为兵部郎官。<br><br>兵部侍郎林栗，言熹所至携门生数十人，习为春秋战国之态，妄希孔盂历聘之风，绳以治世之法，则乱人之首也。熹因辞归。<br><br>丁未十月，太上皇崩。帝奉上皇，孝养备至，升遐之日，哀慕尤切。致丧三年，群臣屡请遵易月之制，不从，诏皇太子参决庶务。帝在位二十七年，传位于太子惇，是为光宗。尊孝宗为寿皇圣皇帝，退居重华宫。光宗欲诛宦者，近习皆惧。遂谋离间寿皇与帝后。帝疑之，不能自解。会帝得心疾，寿皇购得良药，欲因帝至宫授之。宦者遂诉于李后曰：“太上合药一大丸，俟宫车过，即投药，万一有不虞，其奈宗社何！”后心衔之。<br><br>顷之内宴，后请立嘉王扩为皇太子。寿皇不许。后退执嘉王泣诉于帝，谓寿皇有，废立之意。帝惑之，遂不朝寿皇。李后又以黄贵妃有宠，因帝祭太庙，宿于斋宫，后杀贵妃，以暴疾闻。<br><br>翌日，合祭天地，风雨大作，黄坛烛灭，不能成礼而罢。帝既闻贵妃卒，又值此变，震惧增疾，遂不视朝，政事多决于李后，后益骄恣。寿皇闻帝疾，亟往南内视之。且责后，后怨愈深。<br><br>帝疾瘳，群臣请朝重华宫，帝已许诺，李后阻之，遂不果行。<br><br>帝自有疾不视朝以来，胡晋臣与留正同心辅政，中外帖然。<br><br>寿皇有疾，帝与皇后游玉津园，兵部尚书罗点请先过重华宫，帝不许。起居舍人彭龟年连疏切谏，不报。群臣上疏请者相继，帝复以疾辞。彭龟年、黄裳等奏，乞令嘉王诣重华宫问疾，许之。王至宫，寿皇为之感恸。寿皇圣帝崩，帝称疾不出，留正与赵汝愚议请寿圣母吴太后垂帘暂主丧事，尊高宗后寿圣皇太后吴氏为太皇太后，寿成皇后谢氏为皇太后。叶适言于留正曰：“帝疾不执丧，将何辞以谢天下。今嘉王长，若预建参决，则疑谤释矣。”正从之，率宰执入奏云：“皇子嘉王仁孝夙成，宜早正储位，以安人心。”不报。越六日，御批云：“历事岁久。念欲退闲。”留正得之大惧，因朝，佯仆于庭，即出国门，上表请老。赵汝愚谋欲以太皇太后旨，禅位嘉王。会帝临朝，忽仆于地。时将禅祭，赵汝愚、叶适等乃与知阁门事韩住冑定计。侘冑，琦五世孙，乃吴太皇太后妹之子也。白内禅之意于太皇太后，太后许可。甲子禅祭，汝愚率同列奏事，袖出所拟云：“皇帝以疾，至今未能执丧，曾有御笔，欲自退闲，皇子嘉王扩可即皇帝位，尊皇帝为太上皇。”太后览毕，曰：“甚善。”<br><br>乃命汝愚在旨谕皇子即位。众扶皇子诣几筵，莫哭尽哀，遂衰服出就重华殿登位。百官起居讫，乃入行禅祭礼。汝愚即丧次奏乞召还留正，民心悦服，中外晏然。光宗在位五年而禅位，又六年崩。嘉王扩即位，是为宁宗，亦不朝于上皇。但迁住冑为汝州防御，住冑大失望。然以传道旨，浸见亲以留正、赵汝愚为左右相，以朱熹为待制兼侍讲，韩侘冑欲推定策功。赵汝愚曰：“吾宗幸。”时乘间窃弄威福，既罢左相，留正日夜谋去赵汝愚。先引其党为台谏，罢朱熹官。赵汝愚上疏留熹，不听。侘冑谋逐赵汝愚，而难其名，谋于京镗。镗曰：“彼宗姓也，诬以谋危社稷，则一网打尽矣。”侘冑然之。以李沐尝有怨于汝愚，引为右正言，使奏之，遂罢汝愚，出知福州，而大权悉归于侘冑矣。李祥、章颖、徐谊、杨简等，皆抗疏请留汝愚，李沐劾为党，皆斥之。太府寺丞吕祖俭，上书白赵汝愚之忠，并论朱熹、彭龟年不当罢斥，安置俭于吉州，竟死贬所。侘冑怨赵汝愚，欲诬朱熹等罪，于是疏熹门下及知名之士，目为伪学，窜故相赵汝愚于永州。汝愚至衡州，暴卒，天下闻而冤之。朱熹家居，草封事数万言，极陈奸邪蔽主之祸，明赵汝愚之冤。<br><br>缮写已具，子弟诸生皆谏，以为必且贾祸。熹不听，门人蔡元定请蓍龟决之，遇“遁之同人”。熹默然，取奏稿焚之，因更号“遁翁”.时伪学之禁愈急，六经、《语》、《孟》、《大学》、《中庸》之书，为世大禁。遂诏监司帅守，荐举改官，并于奏牍前，声明非伪学之人。会乡试，漕司前期取家状，必令书以不是伪学五字。乃置伪学之籍，赵汝愚、留正、周必大、王蔺、朱熹等，凡五十九人。婺州处士吕祖泰，上书请诛韩侘冑。诏配祖泰于钦州牢城，加韩侘冑太傅，封平原郡王。韩侘冑厌前事乖戾，欲稍更改，以消中外之议，乃追复赵汝愚官，而驰伪学之禁，贬斥者渐还故职。时有劝韩侘冑宜立盖世功名以自固者。侘冑然之，恢复之议遂起。岳崈阻之，勿听。造战舰，增置襄阳骑军，追封岳飞为鄂王，其后理宗赐谥武穆。以伐金诏四方，以程松为四川宜抚使，以吴曦为副使。曦素有反志，既得归蜀，又有兵权，遂决意反，阴献阶、成、和、凤四州于金，以求封蜀王。韩侘冑分道出师，王大节帅师复蔡州，不克；郭倪使郭倬、李汝翼、田俊迈会师复宿州，败绩，金人执俊迈。<br><br>皇甫斌败绩于唐州，李爽败绩于寿州。韩侘冑以师出无功，乃以邱崈代邓友龙为两淮宣抚使，驻扬州。崈至镇，部署诸将，悉以三衙江上军分守江淮。贬王大节、李汝翼、皇甫斌、李爽等，斩郭倬于镇江。金人分道来侵，以邱崈督视江淮军马。金人攻淮南日急，或劝崈弃庐和州为守江计。崈曰：“弃淮则与敌共长江之险。吾当与淮南俱存亡。”乃益增兵防守。金兵渡淮，入安丰军，遂困和州，江表大震。邱崈遣使如金师议和，金人从之，还师下蔡，和州围解。金立吴曦为蜀国王，曦叛降金。四川转运使安丙与监兴州杨臣源、四川总领刘崇之、兴州中军李好义等起兵诛曦，复西和、阶、成、凤州及大散关等地。<br><br>宋使参谋官方信孺于金，金人许和，而欲宋缚送首谋。自兵兴以来，公私之力大屈，而侘冑以安邦欲罪首谋，乃复锐意出师，中外忧惧，然皆畏侘冑，莫敢言者。史弥远入对，因力陈危迫之形，请诛侘冑以安邦。皇后杨氏素怨侘冑，亦使皇子荣王日严具疏，言侘冑再启兵端，将不利于社稷。后从旁力赞之，帝始允可。翌日，侘冑入朝，史弥远令殿前司夏震，以兵三百拥侘冑至玉津园殛杀之，籍其家，并诛其党苏师旦，以韩侘冑、苏师旦首畀金以请和。以史弥远为丞相。时蒙古奇渥温铁木真称帝于斡难河，屡败金师，而金亦渐弱矣。金潍州民李全兵起，定远民季先以李全归宋。至理宗时，以许国为淮东制置使，全妻杨氏郊迎，不见，杨氏惭归，又痛抑之，李全袭国杀之。蒙古围李全于青州，全降于蒙古。复自蒙古还宋地，募兵袭宋。赵范、赵葵击杀之。妻杨氏降金。帝八子，皆早卒，无嗣，立沂王嗣于贵和为皇子，更名竑.沂王柄，孝宗孙也，亦无子，竑实德芳九世孙宗室希瞿之子也。帝以竑为嗣，而沂王又无子。帝命选太祖后十五以上者，教育宫中，如高宗择普安王故事。史弥远以帝未有储嗣，欲借沂王置扣为名，阴择宗室中可立者，以备皇子之选。全馆客余天锡告假还乡，弥远密语之曰：“今沂王无后，宗室子有贤厚者，幸具以来。”天锡渡江，舟抵越西门，过全保长家避雨，保长知其为丞相馆客，具鸡黍甚肃。须臾，有二子侍立，曰：“此吾外孙赵与莒、与芮也，系太祖长子德昭九世孙希垆之子。”天锡因忆弥远言，及还临安，以告弥远，遂召见。弥远善相，大奇之，遂留与莒，更名贵诚，立为沂王后，补秉义郎，年十七矣。与莒凝重寡言，洁修好学，见者敛容，弥远益异之。弥远使学录郑清之教之，学问日进。时史弥远用事久，权势熏灼，皇子竑心不能平，尝书于几上曰：“弥远当决配八千里。”又尝呼弥远为新恩，以他日非崭州，则恩州也。弥远闻之，大惧。<br><br>帝有疾，史弥远矫诏立沂王嗣于贵诚为皇子，更名昀，帝在位三十年崩。史弥远遣皇后兄之子杨谷石以废立事白后，后不可。谷石等一夜七往返，泣拜曰：“内外军民皆已归心，钫木立之，则祸变必生，杨氏无噍类矣。”后默然，良久曰：“其人安在？”弥远即于宫中，遣快行宣召昀，令之曰：“今所宣召，是沂墙惠王府中皇子，非万岁巷皇子。苟误，则汝曹皆处斩。”昀入宫见后，后抚其背曰：“汝今为吾子矣。”弥远引昀至柩前，举哀毕，然后召竑.弥远亦引竑至柩前，举哀毕，引出帷，使殿帅复震守之。遂召百官，立班听遗制，则引竑就旧班。竑愕然曰：“今日之事，我岂当仍在此班。”震绐之曰：“未宣制已前，当在此；宣制后，乃即位尔。”竑以为然。已而遥见殿上烛影中，已有人在御座，则昀已即位矣。竑不肯拜，夏震捽其背下拜，遂称遗诏，封竑为济阳郡王，寻封济王，出居湖州。<br><br>昀即位，是为理宗。帝幼在家，群儿嬉戏，帝每登高独坐为大王，令群儿拜，群儿号为赵大王，至是果即位焉。追封本生父宗室希垆为荣王，妻全氏为国夫人，以其子与芮袭封奉祀。<br><br>弥远欲收众望，召用真碑秀、魏了翁等。湖州人潘任起兵，谋立济王竑，其党不过太湖渔人数十人而已。王知事不成，即帅兵讨平之。史弥远因杀济王竑于湖州，魏了翁、真德秀相继直言其冤。弥远患之，乃以梁成大为监察御史，尽劾去之。成大与莫泽、李知孝共为弥远鹰犬，凡忤弥远意者，三人必相继击排之，时人目为三凶。<br><br>初，孟宗政知枣阳军，屡败金兵，号忠顺军。宗政卒，以江海代之。众不服，乃以宗政子珙代海，众乃帖然。蒙古使王楫来议同伐金，京湖制置使史嵩之奏，允之，帝遣邹伸之报谢。<br><br>蒙古许俟成功，以河南地归宋。金主奔蔡州乞粮于宋，宋不许。<br><br>史嵩之使孟珙等帅师伐金，孟珙帅师入蔡州，蒙古从之。金主守绪自经，金亡。史弥远独相二十六年，权倾内外。初，欲反韩侘冑所为，故收召贤才老成，布于朝廷。及济王不得其死，论者纷纷，遂专任憸壬为台谏，一时君子贬斥殆尽。帝德其立己，惟言是从，故恩宠终身焉。至是卒，帝始亲政，励精求治。<br><br>郑清之亦慨然以天下为己任，以陈、蔡西北地分属蒙古，史嵩之使孟珙分屯京西。赵范、赵葵请乘时抚定中原，收复三京。<br><br>郑清之力主其说。群臣皆以为敌锋正锐，恐开衅以召兵端，史嵩之、杜杲皆以为未可。勿听，乃命赵汝移镇黄州，刻日进兵。<br><br>诏全子才合淮西兵万人赴汴。时汴京都尉李伯渊等为崔立所侮，欲杀之；及闻子才军至，伯渊诛崔立以汴降。赵葵帅师会全子才于汴，葵遣徐敏子帅师入洛阳。时蒙古闻宋来争河南，还师南下，决黄河寸金淀之水，以灌宋军，宋军多溺死。史嵩之忧其召衅，不致馈，粮用不继，而所复州郡率皆空城，无兵食可因，全子才难之。范葵督促益急，乃檄范用吉等提兵，命徐敏子为监军，又命杨谊率军继之，各给五日粮，趋洛阳。徐敏子人洛阳之明日，军食已竭，乃彩蒿和面，作饼食之。杨谊至洛东三十里，方散坐蓐食，而蒙古伏兵突起深蒿中，谊仓卒无备，师遂大溃。蒙古兵至洛阳城下，徐敏子与战，胜负相当。士卒乏粮，因杀马而食，敏子等不能留，乃班师。赵葵、全子才遂皆引师南还，诏各贬秩有差。帝因民望，召还真德秀、魏了翁二人。德秀以所作《大学衍义》上进，二人极陈时政，帝皆嘉纳之，以孟珙屯襄阳以备蒙古。蒙古使王楫来言曰：“何为而败盟也。”自是淮汉之间无宁日矣。蒙古太子阔端引兵图蜀。知天水军曹友闻击败之，遂引兵扼仙人关。及友闻战死，蒙古遂长驱入蜀屠成都，城中骸骨计一百四十万，而城外不与焉。时宋师屡为蒙古所败，襄汉江淮日事兵争，诸守臣死节者、力屈叛降者相继。帝甚悔前事。郑清之免相，赵葵以罪免官。蒙古攻掠诸州县无虚日，赖孟珙、杜杲屡战却之。以孟珙为荆湖制置使，知岳州，使复荆、襄。<br><br>珙遣兵先复郢州及荆门，史嵩之复光州，孟珙复樊城、襄阳。<br><br>珙奏襄阳、樊城为朝廷根本，今百战得之，非甲士十万，不足分守，乃益置先锋焉。珙又遣师御蒙古于蜀口，遂复夔州。孟珙复蜀，大兴屯田以守之，以余玠为四川制置使。播州冉进、冉璞兄弟请玠徙合州城于钓鱼山以守蜀，玠大喜从之，城成而蜀始可守。以孟珙兼知江陵府。沮漳之水，旧自城西入江，珙障而东之，俾绕城北入于汉，而三海遂通为一，随其高下为渠蓄，泄三百里间，渺然巨浸。土木之工，百七十万，民不知役，遂为江陵天险。珙曾祖安，从岳飞行兵，故其父宗政亦善兵，遂以延宋祚，而成大功云。封周敦颐、张载、程颢、程颐、朱熹爵，并从祀孔子。罢王安石从祀。诏求遗书，复封张栻、吕祖谦爵，亦从祀焉。时阎妃怙宠，丁大全、马天骥用事，有无名子书八字于朝门曰：“阎马丁当，国势将亡。”蒙古主亲率兵攻蜀，大弟忽必烈帅诸军渡江；进围鄂州，朝廷大震，诏诸路出师以御蒙古，大出内府银币犒师。<br><br>初，帝以贾贵妃弟似道为籍田令，似道恃宠不检，日纵游诸妓家，至夜燕游湖上不返。帝尝夜凭高，望西湖中灯火异常，语左右曰：“此必似道也。”明日询之，果然。帝使京尹史岩之戒之。岩之对曰：“似道虽有气习，然其才可大用也。”至是帝以似道为右丞相，以援鄂州。蒙古人攻城益急，似道大惧，乃密遣宋京诣元帅，请称臣纳币。大弟不许。会元宪宗殂于合州城下，讣闻，而阿里不哥欲袭尊号，郝经请班师议和，似道亦再遣宋京往，大弟乃许之，且约岁币之数，拔寨而去。贾似道使夏贵等杀其殿卒于新生矶。似道匿其议和称臣纳币之事，以所杀获殿卒上表，以诸大路捷闻。帝以似道有再造功，召入朝，以为独相，封卫国公。蒙古使翰林学士郝经来修好，贾似道方以鄂功自颂，惧奸谋显露，命幽之于真州忠勇军营，驿吏防守，严逾狱犴。经数上书于帝，不得达。经曰：“揆之天时人事，宋祚殆不远矣。”知泸州刘整，宋骁将也。似道之杀蒙古殿卒，整之力为多，至是欲杀整以灭口。整惧，降于蒙古。湖南制置使向士壁，屡败蒙古兵，似道以其事不关白，恨之。遂建议遣官会计边费，于是赵葵、史岩之等皆坐侵盗掩匿，罢官征偿。而向士壁所费尤多，竟安置潭州而死，复拘其妻妾征之。潭人闻之，有垂涕者。行经界推排法，于是尺寸之地，皆入官籍，东南大扰。似道又以国用不足，买公田于浙西六郡。始焉除二百亩外，继焉除百亩以外皆买，给以银绢或度牒告身，其价甚廉，凡买三百五十余万亩。初买之时，务欲数多，不计田之美恶。及收入之际，田亩或少或瘠，佃人或贫或顽，凡有所负，悉取偿于田主。于是六郡之民莫不破家，继又增公田官所于平江诸路。时蜀郡已失，宋所恃以为险者，惟襄樊一带。刘整言于蒙古日：“南人惟恃吕文德耳，然可以利诱也，请遣使以玉带与之，求置榷场于襄阳城外。”蒙古从之。至鄂，请于文德，文德许焉。或谓文德曰：“榷场成，我之利也。且可阴以通好。”<br><br>文德乃为请于朝，开榷场于樊城外，筑土墙于鹿门山，外通互市，内筑堡壁。蒙古又筑堡于白鹤，由是敌有所守，以遏南北之援，时出兵哨掠襄樊城外，兵威益炽。文德弟文焕知为蒙古人所卖，以书谏止。文德始悟，然已无及矣。文德大恨，每曰：“误国家者我也。”因疽发背而卒。<br><br>帝无子，以本生父荣王希垆之孙、母弟与芮之子孜为嗣，赐名禥，立为皇太子。帝在位四十年而崩。太子禥即位，是为度宗。尊后谢氏为皇太后。谢氏天台人，有贤德，降元后，又七年以寿终。帝自为太子时，似道有功，及即位，每朝必答拜，称之曰“师臣”而不名，朝臣皆称为周公。理宗山陵事竣，径弃官还越，而密令吕文德诈报蒙古攻下陀甚急，朝中大骇，帝与太后手诏起之，似道乃至。似道时以去要君，帝至涕泣，拜留之。江万里以身掖帝云：“自古无此君臣礼，陛下不可拜，似道不可复言去。”似道阳谢之，而忌之益深，出万里知潭州。<br><br>帝以贾似道为太师，平章军国重事，三日一朝。似道上疏，乞归养，帝命大臣、侍从传旨固留。又赐第四湖之葛岭，使迎养其中。似道于是五日一乘湖船，入朝不赴都堂治事，吏抱文书，就第呈署，大小朝政，一切决于馆客廖莹中、堂吏翁应龙，宰执充位而已。正人端士，罢斥殆尽。吏争纳赂，以图为帅、监司、郡守者，不可胜数。兵丧于外，民困于下，莫敢言者。蒙古史天泽筑长围以围襄阳，蒙古阿术帅师围樊城。张世杰、夏贵、范文虎帅师救襄阳，皆败绩。时襄樊之围日急，贾似道日坐葛岭，起楼台亭榭，作半闲草堂，延羽流塑己像其中，取宫人叶氏及娟尼有美色者为妾，日肆淫乐。尝与群妾踞地斗蟋蟀，所狎客戏之曰：“此军国重事！”又广收奇器异物，酷嗜宝玩，建多宝阁，一日一登。自是或累月不朝，有言边事者，辄加贬斥。一日，帝问曰：“襄阳之围已三年矣，奈何？”似道对曰：“北兵已退，陛下从何得此言？”帝曰：“适有女嫔言之。”似道诘其人，诬以他事，赐死。由是边事虽日急，无敢言于帝者。<br><br>蒙古张宏范言于史天泽曰：“今规取襄阳，周于围而缓于攻者，计待其自毙也。然而夏贵乘江涨送衣粮入城，我无御之者；而江陵归峡，行旅道出于襄阳南者相继也，宁有毙之时乎？若筑万山以断其西，立栅灌于滩以绝其东，则庶几毙之之道也。”<br>　<br>天泽请而从之。遂筑万山，自是襄阳道绝。<br><br>蒙古改国号曰元。时襄阳被围五年，援兵不至，吕文焕竭力拒之。李庭芝使统制张顺、张贵救援，发舟百艘，乘风破浪，径犯重围，元兵皆披靡，以避其锋。抵襄阳城下，及收军，独失张顺。越数月，浮尸溯流而上，披甲冑，执弓矢，直抵桥梁。<br><br>视之，则顺也，身中四创六箭。当时盛夏，怒气勃勃如生，诸军惊以为神，结冢殓葬之。张贵入襄阳，文焕固留共守。贵恃其骁勇，欲还郢，乃募二士能伏水中数日不食者，持蜡书赴郢求援，竟达郢。还报，许发兵五千，驻龙尾州，以助夹击，刻日已定。既而谋泄，贵鼓噪冒进，渐近龙尾州，遥望见军船旗帜，贵兵以为郢兵来会，及合，则来兵皆元兵也。盖郢兵前一日已退矣。贵身被十创，力不能支，遂被执。见阿术，欲降之，贵不屈，乃见杀。元人令舁贵尸至襄阳城下，守战者皆哭，城中丧气。文焕以贵祔葬张顺冢侧，立双庙祀之。时樊城被围四年，守将张汉英、范天顺、牛富力战不降。元张宏范进攻，为流矢中其肘，束创见阿术曰：“襄在江南，樊在江北，我陆攻樊，则襄出舟师来救，攻襄亦然，终不可取。若截江道，断救兵，水陆夹攻之，则樊必破，而襄亦下矣。”阿术从之，遂以师截江，而出锐师薄樊城，城陷，汉英死焉。天顺仰天叹曰：“生为宋臣，死为宋鬼。”即于所守处缢死。元兵入城，牛富率死士百人巷战，元兵士死伤者，不可胜汁。转战而进，遇民居，烧绝街道，富身被重伤，赴火死。裨将主福叹曰：“将军死国事，吾岂独生。”亦赴火死。樊城既破；襄阳势孤援绝，文焕每一巡城，南望恸哭而后下。告急于朝，贾似道不督列阃赴援，而累上书请行边。复讽台谏上疏留己，以为师臣出顾襄，未必能及淮，顾淮未必能及襄，不若居中以运天下。于是帝谓似道曰：“师相岂可一日离左右耶？”阿术益兵攻襄阳，文焕力不能支，会元祖招降，文焕遂以城降。襄阳既失，则东南不可守矣。贾似道以母丧去位，诏起复之。太学博士陈着帅太学诸生切谏，勿听。度宗自为太子时，以好内闻。既即位，耽于酒色，每在宫，妇女不释于怀，故事嫔妾进御，晨诣阁门谢恩，书其月日，帝一日谢者多至三十余人。在位十年崩，皇子即位，时方四岁。皇太后谢氏临朝称制，封兄昰、及弟昺为王，诏贾似道独班起居，尊谢太后曰太皇太后，全后曰皇太后。<br><br>元命平章事史天泽及左丞相伯颜帅师二十万南侵。吕文焕以伯颜自襄阳趋郢州，刘整以唆都自枣阳穆淮泗，旌旗数百里，水陆并进。元阿术自青山矶济江，伯颜侵阻罗堡。夏贵不能守，弃师走还卢州，师遂大溃。伯颜入堡，遂济江。合阿术趋鄂州，知汉阳军王仪以城降元。吕文焕侵鄂州，守将程鹏飞以城降。伯颜遂帅师东下，规取荆湖。时鄂州既破，朝廷大惧。三学生及群臣上疏，以为非师相亲出师不可。似道不得已，始开督府于临安。时元史天泽卒，伯颜、阿术顺流东下，以吕文焕为向导。沿江诸将，皆吕氏部曲，望风降附。贾似道之婿范文虎，以安庆叛降元，贾似道帅师次芜湖。似道畏刘整不敢发，及闻整死，喜曰：“天助吾也。”乃上出师表，抽诸路精兵，凡三十万人以行。金帛辎重之舟，舳舻相衔，百有余里。遣宋京如元师，请称臣纳岁币，如前约。伯颜不许，似道以精锐七万人尽属孙虎臣，次于池州下流之丁家洲。夏贵以战舰二千五百亘江中，似道将后军为殿。夏贵既尝失利于鄂，恐督府功成，又忌虎臣新进，虽列阵向敌，殊无斗志。元阿术挺身登舰，擂鼓大震，遣人掠宋舟，大呼曰：“宋军败矣！”虎臣前锋将姜才方接战，虎臣遽过其妾所乘舟，众见之，欢曰：“步师遁矣。”于是宋师大乱，夏贵不战而走。似道错愕失措，遽呜钲收军。阿术、伯颜水陆夹攻，杀溺死者，不可胜计。似道仓惶召夏贵计事，贵曰：“诸军已胆落，吾何以战？师相惟有人扬州，招溃兵迎驾海上，吾以死守淮西耳！”遂解舟去。似道乃与虎臣单舸奔还扬州。<br><br>明日，溃兵蔽江而下，似道使人登岸，扬旗招之，皆莫应，有为恶语漫骂者。似道檄列郡如海上迎驾，姜才收兵至扬州，元师遂乘胜东下矣。赵晋弃建康而逃，诸知府皆弃城逃，有叛降元者，有死节者。元人徇池州，通判赵昂发摄州事，与雍氏约同死节。晨起书几上曰：“国不可背，城不可降，夫妇同死，节义成双”。遂与雍氏同缢于从容堂。元人徇饶州，知州唐震、胡相江万里死之。万里凿池于芝山后圃，匾其亭曰“止水”，人莫喻其意，及城欲破，万里遂赴水死。初，汪立信进守边、讲和二策，似道不用。至是扼吭而卒。诏天下勤王，李庭芝遭兵入援，张世杰帅师入卫。勤王诏至贑州，文天祥捧之涕泣。天祥性豪华，自奉甚厚，声妓姬妾满前，至是痛自抑损，尽以家资为军费，乃发郡中豪杰，并结溪洞山蛮，有众万人，遂入卫。李芾遣兵入援。胨宜中初附贾似道，得骤登政府，及翁应龙自军中还，宜中问似道所在，应龙以不知答之，宜中意其已死，即上疏乞诛似道。太后不许，罢为醴泉观使，凡似道诸不恤民之政，次第除之。公田给还田主。有二星斗于中天，一星陨，执政及侍从台谏弃位进去数千人，太皇太后诏谕之，然亦不能禁也。元主遣礼部沿书廉希贤、工部侍郎严忠范奉国书来至建康。希贤请兵自卫，伯颜曰：“行人以言不以兵，兵多反疑致尔。”希贤固请，遂以兵五百送之。希贤等至独松关，张濡部曲杀忠范，执希贤送临安，希贤病创死，诏张世杰等四道出兵以御元，世杰与刘师勇、孙虎臣等，大出舟师万余艘，次于焦山。令以十舟为方，碇江中流，非有号令，不得发碇，示以必死。元阿术至，以火矢攻之，篷樯俱焚，烟隐蔽江，宋师大乱，无敢发碇，赴江水死者万数。元张宏范、董文芮复以锐卒横冲宋师，于是世杰不复能军，奔圌山。师勇还常州，虎臣还真州。三学生及台谏侍从皆上疏乞诛贾似道，太皇太后不许。<br><br>王烩复论之，诏籍其家，安置循州。会稽尉郑虎臣以父尝为似道所配，请为监押。时似道寓建宁之开元寺，侍妾尚数十人。<br><br>虎臣至。悉屏去之，夺其宝玉等类，撤轿盖，暴行秋日中。令舁轿夫唱杭州歌以谑之，窘辱备至。至漳州木绵庵，虎臣讽令自杀。似道不从，虎臣曰：“吾为天下杀似道，虽死何憾。”即于厕上拉似道胸杀之，放手半身入厕，即殡于庵厕屋中。<br><br>元阿木围扬州，李庭芝固守不下，伯颜遂议深入，因越扬州渡江，分兵东下。元兵破独松关，邻邑望风皆遁，诸关兵皆溃。朝廷大惧，遣柳岳如元师请平。伯颜不许，日：“汝国戮我行人，故我兴兵至此，汝国得天下于小儿，亦失天下于小儿，尚何多言。”元伯颜帅师次于臯亭山，文天祥、张世杰请移三宫入海，而己帅众背城一战，陈宜中不许。太后遣督察御史杨应奎上传凰玺以降，伯颜受之。遣使召随中出议降事，宜中弃位，逃归于温州之清澳。张世杰、苏刘义、刘师勇似不战而降；各帅所部兵去临安，入于海。杨应奎自臯亭还，言伯颜欲执政面议，太后乃以天祥为右丞相，与吴坚偕往。天祥见伯颜，乞退军嘉兴，以俟讲解，争辩不屈。伯颜大怒，遂拘留天祥，而遣坚还。伯颜使人喻天祥，欲天祥降，天祥哭而拒之。驸马都尉杨镇，奉益王昰、广王昺走婺州。元伯颜使范文虎追之，执杨镇还临安。杨淑妃与弟杨亮节奉二王随走温州。太后下手诏，诏谕郡县皆降元。伯颜次于湖州市，遣张惠、阿刺平等入临安府，封府库，收史馆图书及百司符印告敕，罢官府及卫卒。时元军分驻钱塘江沙上，杭人方幸之，而湖汐三日不至。<br><br>丙子三月，元伯颜入临安，以帝及太皇太后谢氏、太后全氏、福王与芮，并庶僚三学诸生内侍等，皆北去。帝在位二年而国亡，时方六岁，后为僧，有子。谢太皇太后不久卒，全太后亦为尼。元人以文天祥北去。天祥至镇江，与其客杜浒等十二人，夜亡入真州，苗再成出迎，且喜且泣，遗书李庭芝，遣使四出纠兵结约。初，天祥未至，其时杨有脱归兵，言元人密遣一丞相，入真州说降矣。庭芝信之，以天祥来说降，使再成亟杀之。再成不忍，绐天祥出视城垒，以制司文示之，闭之门外。天祥如扬州，将入城，闻置制司下令，捕文丞相甚急，天祥及变姓名，由通州浮海如温州，以求二王陆秀夫、苏刘义。<br><br>闻二王在温州，以兵来会。杨亮节闻陈宜中在清澳，遣使召之。宜中来谒，相与共议兴复，乃奉二王为都帅，入闽中，如福州，檄召诸路忠义，兵势稍振。陈宜中、张世杰等，奉益王昰即皇帝位于福州，是为端宗。遥上孝恭懿圣皇帝等尊号，遂尊母度宗淑妃杨氏为皇太后，同听政。文天祥至自温州，以为右丞相。<br><br>天祥开府南剑州，经略江西，遂复邵武军。<br><br>时元阿术围扬州，久不下，庭芝守御益力。及临安既降，元人以恭帝北去，庭芝与姜才以四万人，夜捣瓜州夺驾，众拥恭帝避去，不克而还。阿术以太皇太后手诏渝降。庭芝登城谓使者曰：“奉诏守城，未闻以诏渝降也。”不从。既而福州使至，庭芝乃命制置使朱焕守扬城，而自与姜才将兵五千，趋泰州。庭芝既行，焕即以城降。阿术帅兵追庭芝，庭芝走入泰州。<br><br>会姜才疽发背，不能战，泰州守将孙贵、胡惟孝开北门纳元兵，庭芝与姜才皆被执。阿术欲降之，庭芝与姜才不屈而死。东莞民熊飞起兵，会赵氵晋复韶、广州。文天祥帅师次于汀州，遣赵时赏、张日中等将一军赴贑，以取宁都；遣吴浚将一军取雩都。刘洙等皆自江西起兵来会。元人围韶州，守将刘自立以城降。<br><br>熊飞率兵巷战，赴水死。秀王与择及元人战于温州，败绩，死之。帝舟居于泉州港，抚招使蒲寿庚作乱，帝走潮州，蒲寿庚以泉州叛降元。文天祥复海州。陈文龙既死节，文龙之侄陈瓒起兵复兴化军。文天祥自梅州，出江西，遂复会昌县，张日中、赵时赏兵皆会之。张世杰复潮州。文天祥败元人于雩都，次于兴国县。使赵时赏、张日中等帅师复吉、贑诸县，遂围贑州。<br><br>帝舟迁于潮州之浅湾。张世杰会师讨蒲寿庚于泉州，寿庚闭城自守。世杰传檄诸路，遂复邵武军。时宋兵浸盛。<br><br>元主诏塔出、李恒、吕师变等以步卒入岭，从岸路，诏忙兀台、唆都、蒲寿庚、刘深等以舟师下海，从水路，以追二王。<br><br>李恒遣兵援贑州，而自将攻文天祥。天祥不意李恒猝至，乃引兵走，至方石岭及之。巩信与张日中拒战，皆死，兵尽溃。天祥妻欧阳氏，男佛生、环及二女皆见执。赵时赏并肩舆在后，元人问为谁。时赏曰：“我姓文。”众以为天祥，执之。天祥由是得挺身与长子道生及杜浒、邹凤乘骑逸去。遂奔循州，时赏被擒，大骂不屈而死。元唆都入兴化，陈瓒闭门坚守。唆都临城谕之，矢石雨下，唆都大怒，攻破城，获瓒车裂之，屠其民，血流有声。元刘深以舟师袭浅湾，帝舟迁于秀山。陈宜中逃之占城，遂不复，后死于暹罗。帝舟迁于井澳，飓风作，帝有疾。<br><br>元刘深来袭井澳，帝迁于谢女峡。都统凌震复广州，帝迁于石冈州。夏四月，帝崩。在位二年，寿十一岁。帝弟帝昺即位于石冈州，太后杨氏同听政，适用黄龙见海中，改元祥兴，升石冈州为龙翔县。杨太后垂帘，与群臣语，犹自称奴，陆秀夫与张世杰共秉政。张世杰以石冈州不可居而崖山在海中，去潮、广各四百余里，两山相对，势颇宽广。中有一港，其口如门，可以藏舟，世杰以为形势之地，乃奉帝移驻焉。遣人入山伐木，造军屋千间，行宫正殿曰“慈元”，杨太后居之，升广州为祥龙府。时官民兵尚二十余万，多居于舟，资粮取办于广右诸郡。复招人匠，造舟楫，制器杖，民不能堪，始有离叛之志。有大星南流陨海中，小星千余随之，声如雷，数刻乃已。<br><br>文天祥闻帝即位，乞入朝，不许，加少保，封信国公。会军中大疫，士卒多死，天祥子道生复亡，家属皆尽。天祥屯潮阳，邹凤、刘子俊皆集师会之。盗陈懿导、张宏范兵济潮阳，天祥力不能支，帅其麾下走海丰。张宏正追之，天祥方饭王坡岭，宏正兵突至，众不及战，皆顿首伏草莽。天祥仓惶出走，千户王惟义执之，天祥吞脑子不死，邹凤自刎。刘子俊自诡为天祥，冀可免天祥。及执天祥至，各争真伪。元人遂烹子俊，而执天祥至潮阳。见宏范，左右命之拜，天祥不屈。宏范释其缚，以客礼见之。天祥固请死，宏范不许，求族属被俘者悉还之，处之舟中以自从。张宏范由潮阳港乘舟入海，获斥堠将，乃知帝所在。或谓张世杰目：“北兵以舟师塞海口，则我不能进退，盍先据之，幸而胜，国之福也。不胜犹可西走。”世杰恐久在海中士卒离心，乃曰：“频年航海，何时已乎！”遂结大舶千余，作一字阵碇海中，贯以大索，四周起楼栅如城堞，奉帝居其间，为必死计，人皆危之。崖山两门如对立，其北浅，舟不可进。元人由山东转而南人大洋，与世杰之师相遇，薄之，且出骑兵断宋师汲路。宋舟坚不能动。元人以舟载茅茨，沃以膏脂，乘风纵火焚之。宋舰皆涂泥，缚长木以拒火，舟不能焚，宏范无如之何。<br><br>宏范招世杰降，世杰不从。宏范乃以舟师据海口。宋师樵汲道绝，兵士大渴，乃下掬海水饮之，水咸，饮即呕泄，兵士大困。<br><br>世杰师苏刘义、方兴等，旦夕大战。宏范乃四分其军，自将一军，相去里许，令曰：“闻吾乐作，乃战。”令李恒乘早潮退，先攻其北。世杰以谁兵，殊死战。至午潮上，元中军乐作，宋兵因而少懈。宏范以舟攻其南，四路并进。世杰前后受敌，兵士皆疲，不能复战。俄有一舟樯旗仆，诸舟樯旗皆仆。世杰知事去，乃抽精兵入中军，诸军大溃。元师薄宋中军，会日暮，风雨昏雾，咫尺不可辨，世杰乃与苏刘义断维，以十六舟夺港而去。陆秀未走帝舟，帝舟大，且诸舟环结，度不得出，乃先驱其妻子入海，即负帝同溺。在位二年，寿九岁。后宫诸臣从死者甚众。余舟尚八百，尽为元人所得。越七日，尸浮海上者十余万人，因得帝尸及诏书之宝。张世杰复还崖山收兵，遇杨太后，欲奉以求赵氏后而复立之。杨太后始闻帝崩，抚膺大恸曰：“我忍死间关至此者，正为赵氏一块肉耳。今无望矣。”便赴海死，世杰葬之海滨。世杰将趋安南，至平章山下，遇飓风大作，舟人欲牺舟向岸，世杰曰：“无以为也，为我取瓣香来。”至则仰天呼曰：“我为赵氏，亦已至矣。一君亡，复立－君，今又亡，我未死者，遮几敌兵退，别立赵氏以存祀耳。今若此，岂天意耶？天若不欲我复存赵氏，则大风覆我舟。”舟遂覆，张世杰溺死焉。宋亡。<br><br>右南宋起高宗丁未，终帝昺己卯，凡九主，共一百五十三年。<br><br>二宋通计十八主，通共三百二十年。张宏范送故宋丞相文天祥于燕，囚于狱。元主召之于狱，欲用之，固辞。欲杀之，益不屈。乃赦之。天祥留燕三年，坐卧一小楼，足不履地。元主议将释之归家，以方外备顾问。会中山狂人自称宋主，有众数千，欲取文丞相者。帝乃召天祥入，谕之曰：“汝何愿？”天祥曰：“愿一死耳。”元主从其请，杀于燕都之柴市。天祥临刑殊从容，谓吏卒曰：“吾事毕矣。”南面再拜而死，年四十七。其衣带中赞云：“孔曰‘成仁’，孟曰‘取义’，读圣贤书，所学何事？而今而后，庶几无愧。”其妻欧阳氏收葬其尸，面色如生。有张毅甫者，负天祥骸骨归葬吉州。天祥于俱亡，遗命以弟璧之子为后。又知信州谢枋得，初与元师迎战而败。枋得因有九十三岁之老母，遂变姓名，奔于建宁府之磨石山以养母，妻李氏并二子一女死焉。及母卒，元主闻其贤，欲用之，枋得不屈，乃执赴燕都，枋得不食而死。<br><br>子定之护骸骨归葬信州。以上南宋之事，已经约略叙完。其元朝之事如何，且听下回分解。