诗曰　　暑往寒来春复秋，夕阳西下水东流。<br>　　将军战马今何在，野草闲花遍地愁。<br>　　桃李花开满树红，转头青子绿荫浓。<br>　　梧桐叶下犹残雨，雪片檐前又舞风。<br>　　时序往来千古在，人生聚散一场空。<br>　　今朝有酒今朝醉，说甚英雄十大功。却说大明太祖高皇帝朱元璋，序国瑞，濠州人。父世珍，徙居钟离之太平乡。母陈氏，生四子，太祖其季子也。生于元文宗戊辰之九月丁丑。其夕，赤光烛天，里中人竞呼朱家火，及至无有。三日洗儿，父出汲，有红罗浮至，遂取衣之，故所居名红罗障。少时常苦病，父欲度为僧，盖元朝所重惟僧也。<br><br>岁甲申，泗州大疫，父母兄及幼弟俱死，贫不能殓，藁葬之。仲与太祖舁至山麓，索断，仲还取索，留太祖守之。忽雷雨大作，太祖避村寺中，比晓往视，土已起成高垄。地故属乡人刘继祖地，继祖异之，遂以地归焉。寻仲又死，太祖年十七，乃入皇觉寺为僧。逾月，僧乏食，太祖乃游江淮，崎岖三载，仍归寺中。时元政不纲，四方兵起。壬辰年，有定远人郭子兴起兵据濠州。太祖欲避兵，诣伽蓝神卜茭：问避去，不吉；问守旧，不吉。因祝曰：“岂欲子倡义耶？”大吉。以闰三月朔入濠州，见子兴，子兴奇之，以养女马氏妻焉，即高后也。太祖在甥馆，有救天下安生民之志，乃纠合义旅，自是威名日着，豪杰景从，徐达、汤和等率先归附。时赵均用、彭早住为元脱脱所败，奔濠州，郭子兴屈己下之，反为所制。彭、赵御下无道，太祖乃以七百人属他将还之，而独与徐达、汤和、吴良、吴祯、花云、陈德、顾时、费聚、耿再成、耿炳文、唐胜宗、陆仲亨、华云龙、郑遇春、郭英、郭兴、胡海、张龙、陈桓、谢成、李新材、张赫、周铨、周德兴等二十四人，南略定远。定远张家堡，有民兵，号驴牌塞者，太祖诱执其帅，于是营兵焚旧垒悉降，得壮士三千人。又招降奏把头八百余人。定远缪大亨以义兵二万屯横涧山，太祖命花云夜袭破之。亨举众降，军声大振。定远人冯国用与弟国胜，率众归附。上奇之，因问大计。国用对曰：“金陵龙蟠虎踞；帝王之都，愿先拔金陵定鼎，然后扫除群寇，救生民于水火，勿贪子女玉帛，倡仁义以收人心，天下不难定也。”上悦，留居帷幄。兄子朱文正、姊子李文忠来归。文忠年十二，上命高后养以为子，又养定远人沐英为子。太祖克滁州，迎郭子兴，立为滁阳王。滁阳王二子，恶上威名，阻置毒酒中，邀太祖饮。太祖已觉，姑应诺，即与偕行，二子喜其堕马计，迨至中途，遽跃而起，仰天各有所见，少顷，即勒马转。<br><br>因骂二子曰：“我何负尔，适空中神言，尔以酒毒我。”二子股栗谢去，自是不敢萌害意。明有铁冠道人者，姓张名中，精数学，能知未来事，来谒上曰：“明公龙瞳凤月，天地相朝，附骨插鬓，声音洪亮，贵不可言，应在千日之内。”后果然。胡大海、邓愈、常遇春、李善长等来归－，军势益振。太祖克和阳，诸将多虏人妇女，太祖命纵还之，民大悦服。滁阳王卒，太祖乃统其军。滁阳王起壬辰，终乙未三月，凡四年。太祖驻和阳既久，欲东渡江，取金陵，患无舟楫。适巢县人廖永安与弟永忠，及俞廷玉与子俞通海、俞通源、俞通渊等，各聚众泊舟巢湖，运结为水寨，以歼寇盗。闻义率舟师来降，上大喜，亲至巢湖慰安之，率诸将渡江。时北风顺，舳舻齐发，举帆，顷刻达牛渚。元兵阵于彩石，常遇春奋戈先登，元兵败走，遂拔彩石。乘胜径取太平路，遂率众进取金陵。元将陈野先降而复叛，被杀。野先之子陈兆先，战败被擒，复以众降，太祖复用之。太祖克金陵，元御史大夫福寿战死。太祖入城，谕父老曰：“我来为民除乱耳，凡旧政有不便者，尽除之。”民大悦服，太祖发兵取镇江，克之，命邓愈等将兵取广德路。诸将奉太祖为吴国公。上克宁国，擒元将朱亮祖。亮祖骁勇，初降复叛，至是再降，上复释而用之。遣诸将取江阴、徽州、池州，皆下之。又取扬州，以康茂才为营田使，谕之曰：“理财之道，莫先于农，务在蓄泄得宜，始得多收粮足。若所至扰民，便非付任之意。”立领民兵万户府，其法精选民间武勇，编辑为伍，农时则耕，闲时练习，有事则用之。事平，有功者升赏，无功者令还为民。太祖兵取婺州，召儒士进讲经筵，兴学校。上欲遂取浙东诸郡，召诸将谕之曰：“师旅之行，势如烈火，为将者能以不杀为心，非惟国家之利，在己亦蒙其福。”上遣徐达等屡败张士诚兵，方国珍以温、台、庆、元降，而据地如故。太祖兵取处州，遣使征青田刘基、浦江宋濂、龙泉章溢、丽水叶琛。上喜曰：“我为天下屈四先生。”咨以时事，甚见尊礼。基明于天文、兵法，尝游西湖，有异云起西北，诸同游者，皆以为庆云，欲赋诗，基独纵饮不顾，曰：“此天子气也，应在金陵，十年后有王者起，我当辅之。”时杭城犹全盛，众大骇以为狂。至是陈时务十八策，上嘉纳之。<br><br>陈友谅攻陷太平，知府许瑗死之，守备花云被缚。云奋起，缚尽绝，夺守者刀，连杀五六人。友亮军射杀之，其妻郜氏亦赴水死。侍儿孙氏抱云三岁儿逃，遇汉军夺舟，孙氏及儿投之江，偶拊断木，入芦渚中，渚有莲实，孙氏取啖儿，凡七日不死。忽逢雷老，与偕行，始达上所。孙氏抱儿泣拜。上亦泣，置儿于膝曰：“此将种也。”命赐雷老衣，忽不见，一时惊为神异。陈友谅既篡其主徐寿辉称帝，国号汉，声言东下，建康震动，或欲降，或欲奔，据钟山。独刘基请击之，上深然之。时友谅遣人约士诚，同侵建康，上恐二寇合，则不能支，欲速其来。乃召康茂才曰：“汝与友谅有旧，宜作书伪降，招其速来。”<br><br>茂才依计行，友谅果信而进兵，上伏兵奋击，大败之。遂乘胜拔江州，及蕲、黄等郡，友谅奔武昌。方国珍以金玉饰马鞍来献，上曰：“吾所需者，文武才能，所用者，布帛菽粟，宝玩非所好也。”却之。汉江西行省胡廷瑞守南昌，遣使约降，请无分散其部曲若干事，上初有难意。刘基自后踹其所坐胡牀，上悟，许之，廷瑞遂降。<br><br>上命朱文正守南昌。陈友谅愤其疆域日促，作大战舰，悉其兵，号六十万。空国而来，乘江涨，直抵南昌，围其城。朱文正、邓愈督后死守，遣千户张子明赴建康告急。太祖亲帅舟师二十万，进次湖口。友谅闻之，即解围东出，与太祖遇于鄱阳湖之康郎山。友谅联舟纵战，望之如山，太祖军舟小，怯于仰攻，往往退缩。郭兴曰：“彼舟如此，大小不敌，非火攻不可。”上然之。明日，东北风起，上令诸将乘风纵火，焚其水寨舟数百艘。友谅弟友仁、友贵及其平章陈普略，皆焚死。明日复联舟大战，敌兵大败，友谅敛舟自守，不敢战。相持三日，友谅计穷，冒死突出，将奔武昌。上麾诸将邀击之，友谅中流矢，贯睛及颅而死。其将张定边，乘夜以小舟载友谅尸及其子理，径趋武昌，复立陈理为帝。初，鄱阳之战，上亦屡滨于危。一日，被围莫解，指挥韩成，服上冠袍，对敌众投水中，围稍解，救至得免。又一日，太祖方与友谅鏖战，刘基忽跃起大呼曰：“难星过，急更舟。”<br><br>上急更之，旧舟已为敌众炮碎矣。甲辰正月，上即吴王位，命有司先立宗庙社稷，定文武科取士之法。命有司访求古今书籍，以备阅。陈理既还武昌，太祖复进兵围之，遣其降将罗复仁入城谕之。理遂衔璧肉袒，率张定边等降。上怜之，慰谕友谅父母，凡府库储蓄，令理自取，妻子资装，皆俾自随。封理为归德侯。城中饥困，命给粟赈之。于是湖广、江西悉平。<br><br>时张士诚自立为吴王于平江，治宫室，立官属。士诚委政于弟士信，士信惟务酒色荒淫，复委政于王敬夫、蔡彦夫、叶德新三人，皆诌佞奸邪，惟事蒙蔽。时为之谣曰：“丞相做事业，专用王蔡叶，一朝西风起，干瘪。”上乃以徐达为大将、常遇春副之，帅师二十万伐吴。师将发，上问诸将曰：“此行用师孰先？”常遇春曰：“惟有直捣姑苏耳！”上曰：“不然，士诚起盐贩，与张天骐、潘原明等相为手足，苟士诚穷蹙，若天骐出湖州，原明出杭州，内外夹攻，何以取胜？莫若先攻湖州，使彼疲于奔命，羽翼既除，然后移兵姑苏，庶几万全。”<br><br>诸将敬服。师至湖州，张士诚发兵来援，达等大败之，守将李伯升、张天骐举城降。李文忠师下浙江，杭州守将潘原明遣使诣军门降。徐达会诸将进逼姑苏，士诚引兵来拒，大战于尹山桥，败之。又败之于鮎鱼口，遂进围城，筑长围以困之，城中大震。士诚被围既久，欲突围出，以城左阵严，不敢犯，转至盘门，欲奔常遇春营。遇春先命骁将王弼；驰铁骑往击之，敌少却。遇春率众乘之，敌大败，溺死于沙盆潭者甚众。士诚马惊，亦堕水，几不救，肩舆入城。逾三日，士信方在城楼上督战，忽飞炮碎其首而死。徐达督将士破葑门，常遇春破阊门，晡时，士诚兵大溃，诸将遂蚁附登城。士诚谓其妻刘氏曰：“我败且死矣，若曹奈何？”刘氏曰：“君勿忧，妾必不负君。”乃积薪齐云楼下，驱其群妾侍女登楼，纵火焚之。刘氏乃自缢死。<br><br>日暮，士诚距户自经，旧将李伯升决户抱解之，乃以旧盾舁至舟中，送建康。上欲堡全之，士诚竟自缢死。改平江曰苏州府，浙西吴会皆平。乃遣大将军徐达，副将军常遇春，率甲二十五万，北定中原。命胡廷瑞为征南将军，何文辉副之，由江西南取闽。命杨璟为主帅，周德兴等副之，率荆湘之众，以取广西。<br><br>命汤和等帅师讨方国珍遁入海岛。上复命廖永忠帅师，自海道讨之。国珍惶惧，遂与弟国珉等率家属降，浙东悉平。上遂命汤和、廖永忠等助取闽。<br><br>李善长等奉表劝进。上曰：“恐德薄不足以当尊。”善长等固请，乃从之。洪武元年，戊申正月，上即皇帝位。定有天下之号曰大明，建元洪武。追尊四代祖考妣皆为帝后，立妃马氏为皇后。上初渡江时，后谓上曰：“今豪杰并争，虽未知天命所在，然以妾观之，惟以不杀人为本，人心所归，即天命之所在。”上深然之。又尝于仓卒中，宁自忍饥饿，怀糗饵以食上。<br><br>又上为郭氏所疑，后于内消释宽解之，得免于难。上甚贤之。<br><br>立世子标为皇太子，以李善长为左丞相，徐达为右丞相。自壬辰投军，至即位，凡十七年，而帝业成矣。定律令，颁戊申历。<br><br>上所居新宫，初建时，上命去其雕琢奇丽者，制皆朴素，命书古人行事，可为法为戒者于壁，又命书《大学衍义》于两庑。<br><br>诏衣冠悉如唐制，而稍更之，定郊社稷宗庙之礼。定卫所官军及将帅领兵之法：凡有事出征，则诏总兵官佩将印领之；既还，则上将印，官兵各回本卫，大将军身还第。禁宦官不得预政典兵，读书识字。<br><br>却说汤和、廖永忠等助取闽，进兵延平，遣使谕元福州平章陈友定使降。友定不从。和等进攻福州，元参政文殊海牙以城降，执陈友定，械送京师。胡廷瑞等进兵克兴化，元汀州路守将陈国珍纳款，于是郡县相继降附，福建悉平。命廖永忠为征南将军，朱亮祖副之，由海道以取广东。俟广东既定，即移师助取广西，斩元尚书普颜帖木儿等，诸州县相继降，进攻平乐府。杨璟等克全州，引兵攻靖江，元平章也儿吉尼督众坚守。<br><br>朱亮祖等亦自平乐来会，攻城益急，也儿吉尼仓皇出走，追执之。廖永忠等兵次南宁，元千户宋真执其守将平章咬住等以降，广西悉平。徐达等出师北伐，既平山东、河南，率师至通州，元主北遁。元都既平，徐达、常遇春等进取山西路，适汤和、杨璟等南征还，上命汤和杨璟俱为偏将军，引兵助徐达等进取山西，又调副将军冯胜帅师由河南进征山西，所过郡县多降。<br><br>时扩廓帖木儿以元主命，率师出太原取道保安径，由居庸关进攻北平。徐达等乘虚进兵，直取太原。扩廓帖木儿闻之，还兵来救，其锋甚锐。傅友德、薛显率敢死士击却之。敌军营于城西，廓英、常遇春请夜却之，会扩廓将豁鼻马潜，使人约降，请为内应。达大喜，遂与订期，乘夜袭之，内外夹攻，敌兵大乱。扩廓帖木儿闻变仓卒，跣一足急逾帐后，从十八骑遁去，遂克太原。其猗氏平阳等处皆降。徐达克河中府，遂会诸将取陕西，造浮桥，攻西安府。元平章王武率官属军民降。达遂遣冯胜，进取凤翔，李思齐率所部奔临洮。徐达进兵陇州、秦州及巩昌，乃遣冯胜统兵进逼临洮。李思齐穷迫，遂举城降。大军围庆阳，王保保率兵来援，为明师所扼，不得至，庆阳城破，张良臣投井中，引出斩之。庆阳平，并下平凉，王保保贺宗哲皆北遁，陕西悉平。徐达等班师还京师。<br><br>上封子九人为王，大封功臣，为公侯伯有差，死者肖像祀之。置六部官，以分理庶务。放元宫人，旁求隐逸及孝弟力田、贤良方正文学之士。建大本堂，命取古今图籍充其中，延儒臣教授太子诸王。以孔希学袭封衍圣公，孔希大为曲阜县知县。亲耕借田，免输天下各处田租。未几，又统免天下田租。命皇后亲蚕。命翰林为文，无事浮藻。禁四六文辞。诏天下郡县皆立学。群臣亲老者许归养。天下大定，惟伪夏主明升。尚据巴蜀。洪武四年正月，上命汤和为征西将军，同杨璟、廖永忠、周德兴、曹良臣等，率舟师自荆湘，由瞿塘趋重庆；傅友德为征虏将军，同顾时、陈德、汪兴祖等，率骑自陕西，由秦陇趋成都。太祖密渝友德曰：“蜀人闻吾西伐，必悉其精锐东守瞿塘，北阻金牛，若出其不意，直捣阶、文，门户既隳，腹心自溃。”友德顿首受命。傅友德进兵，扬言出金牛直捣阶、文。连战克阶、文、绵、汉四州。廖永忠乃与汤和分道并进，约会重庆府。永忠师行，沿江州县望风奔附，乘胜抵重庆。明升君臣大惧。其臣刘仁劝升奔成都。母彭氏曰：“事势如此，纵往成都，不过延命旦夕，何益？不如降也。”升遂面缚衔璧奉表降。蜀地悉平。明升至京师，上封为归义侯。遣使祭历代帝王陵寝。置通政使，禁奏事，不许关白中书。纵苑中禽兽，惟以虎缚送光禄寺。禁僧道闲游，无度牒者，不许越境。每县只许存寺观一所，月具结，男女非年过四十者，不许为僧尼。定大明律法。<br><br>上欲相胡惟庸，刘基力言其不可，勿听，竟相惟庸。惟庸谗刘基，上夺刘基禄，基遂留京师。胡惟庸欲谋乱，忌基，鸩杀之。十三年丞相胡惟庸谋逆，诳言所居井涌沣泉，邀上往观。<br><br>乘舆将出，内侍云奇知其谋，勒马言状，气方勃舌，不能达意，上怒其不敬，左右挝捶乱下，奇垂毙，尚手指贼臣第，弗为痛缩。上方悟，登城眺察，见惟庸第内兵甲伏屏帷间数匝。上亟返。遣兵围其第，罪人一一就缚，悉诛之。上召云奇，死矣，深悼之，追封右少监，赐葬钟山。胡惟庸辞连李善长，上赦之。<br><br>宋濂、孙宋慎，坐党逆被刑，籍其家，械濂至京师。上怒，欲诛之。皇后谏曰：“宋濂亲教太子、诸王书，岂若是恝？况濂致仕家居，必不知。”上乃使宋慎茂州安置，至夔州卒。胡惟庸死，上乃思刘基，以基孙封为诚意伯。<br><br>时天下已定，惟元梁王把匝刺瓦尔密据云南，杀信使。十四年九月，上命颖川侯傅友德为征南将军，永昌侯兰玉、西平侯沐英为副将军，帅师三十万，以征云南，上饯于龙江，授以成算，旌旗蔽江而上。友德至湖广，分遣都督郭英等帅兵五万，由四川趋乌撒。友德等帅大兵，由辰沅趋贵州。友德等师至普安，元梁王把匝刺瓦尔密，遣平章达里麻，将精兵十余万，屯曲靖，以拒明师。而兵方到，友德倍道疾趋，出其不意，径至曲靖，忽大雾四塞，冲雾而行，阻水已临白石江矣。顷之雾霁，达里麻望见大惊。友德欲济，沐英曰“不可。”乃整军临流欲济，潜遣数十百人从下流渡，出其后，于山谷间鸣金鼓树旗帜，为疑军，达里麻急撒众御之，沐英乃拔剑督师济江。元阵动，明师奋击，大破之，生擒达里麻，遂平曲靖。友德分遣兰玉、沐英帅师趋云南，而自以众数万向乌撒，为郭英等声援。把匝刺瓦尔密闻达里麻败，弃城走，驱妻子俱赴滇池而死。兰玉、沐英等师至云南，元右丞观音保出降，云南平。自出师至平云南，仅百余日。云南平后，上召傅友德班师，沐英留镇云南。<br><br>沐英，定远人，上初起兵时，养以为子，故命之留守。<br><br>命天下朝觐官，各举所知一人。遣使求经明行修之士。江夏秀士曾泰，有学行，上以为户部尚书。皇后马氏崩。后性恭俭宽仁，每劝上积德，不可枉杀人，上甚贤之。及崩，上终身不立后。诏选高僧，分侍诸王。有僧道衍者，姓姚，名广孝，苏州人。幼出家，改名道衍，字斯道，好读书，工诗文，遇异人傅信。能预知人休咎。文皇在燕邸，广孝自请于燕王曰：“殿下若能用臣，臣当奉白帽子与大王戴。”至是燕王自求广孝于上，许之。遣御史录囚于诸省。颁行科举成式。定生员巾服之制，上亲视，必求典雅，凡三易其制，始定斓衫。诏公侯各还乡，赐赉有差。时帝大杀京民之怨逆者，李善长请免其戚数人，上大怒，遂赐死。上命大将军兰玉征沙漠，兰玉深入，至捕鱼儿海，侦知元主营在海东八十里，遂乘风沙，直薄其营。元主惊遁，玉追千余里，不及而还。获元主次子地保奴及后妃公主一百三十余人。又获吴王朵儿只等将相官校三十人，男女七万，马驼五万。上大悦，下玺书褒之。玉奸淫元主妃，秋七月师还，上闻其事，切责之。<br><br>二十五年，皇太子标崩，谥曰懿文太子，甚有贤行。及崩，以嫡孙允枚为皇太孙。凉国公兰玉恃功横暴，以上数裁抑之，乃聚甲士家奴，伏甲将为变。事觉，磔玉于市，夷其族。一时公侯大吏以至偏裨将卒，坐党论死者二万余人，并前胡惟庸党，前后所诛共四万余人。又帝因元宵灯谜画一妇人，手怀西瓜，乘马，而马后脚甚大。上曰：“彼以皇后为戏谑，盖言淮西妇，马后脚大也。”乃大杀京民之不守本分者。又尝微行，遇一老妪，呼帝为老头儿，乃大杀京民之怨逆者。二次所杀，又数万人。此外以疑似诛杀者甚众。呜呼！亦惨矣哉！<br><br>帝聪明睿知，神武性成，收揽英雄，平定四海，纳谏如流，求贤若渴。重农桑，兴礼乐，褒节义，崇教化，制度咸宜，近古以来，未之有也。然性严明，果于诛杀，一时开国元勋鲜克令终，此则其所短也。在位三十一年，戊寅闰五月，帝崩，寿七十一岁。太孙允枚即位，是为建文皇帝。以遗诏，遣使诸王入临。上皇祖考谥曰钦明启运峻德成功统天大孝高皇帝，庙号太祖。尊母吕氏为皇太后，追尊父懿文太子为兴宗孝康皇帝。诏行三年之丧，而不废政事。卓敬密秦裁抑宗藩，疏入不报。<br><br>于是燕、周、齐、湘、代、岷诸王，颇相煽动。齐泰黄了澄首建削夺之义，齐泰欲先削燕，黄子澄请先削其党。乃命李景隆至河南，执周王橚及其世子妃嫔送京师，削爵为庶人，迁之云南。燕王见周王被执，遂简壮士为护卫，以钩逃军为名，致招异人术士。浙江鄞人袁珙，善相术，道衍尝游嵩山佛寺，遇珙，珙相之曰：“宁盘胖和尚乃尔耶？目三角彯白，形如病虎，性必嗜杀，他日刘秉忠之流也。”衍大喜，至是荐珙于燕王。王使召之至燕，使人与饮于酒肆，王易服杂卫士中，亦入肆饮。<br><br>珙一见即趋拜王前曰：“殿下何自轻若是，殿下异日太平天子也。”王大喜，馆珙于道衍僧舍，荧惑守性。四川岳池教谕程济，通术数，上书言北方兵起，其在明年。朝议以济妄言，召入，将杀之。济曰：“陛下幸囚臣，至期无兵，杀臣未晚也。”<br><br>乃囚济于狱。<br><br>燕王入朝，行皇道而入，登陛不拜。监察御史曾凤韶，劾王不敬。帝曰：“至亲勿问。”户部侍郎旧敬密奏曰：“燕王智虑绝人，酷类先帝，夫北平者，强干之地，金、元所由兴也，宜徙封南昌，以绝祸本。”上亦不听。燕王归即称疾，久之，遂称疾笃。太祖小祥，燕王遣世子高炽及其弟高煦、高燧至京师，齐泰、徐辉祖请留之，徐增寿力保其无他。上遣高炽等还，燕王大喜曰：“天赞我也。”上遣使执湘王柏，王怒，焚其宫室美人，己亦乘马执弓，跃入火中而死。又废岷王梗、齐王榑、代王桂为庶人。燕护卫百户倪谅，上告燕官于谅周铎等阴事，言欲为变，逮系至京，皆戮之。有诏责燕王，王乃佯狂称疾，走呼市中，夺酒食，语多妄乱。或卧土壤，弥月不苏。张昺谢贵入问疾，王盛夏围炉摇颤，曰：“寒甚。”宫中亦杖而行，朝廷稍不以为意。燕府长史葛诚密告昺，贵日：“殿下本无恙。公等勿懈防；恐一旦事不可测。”贵等谋益急。齐泰奏遣内官逮燕府官属，又密敕北平都指挥使张信，使手执燕王。信惊告其母，母曰：“不可，若父尝言王气在燕分，王者不死，非汝所能执也。”信乃往燕邸请见，召人，拜于牀下。燕王佯为风疾，不能言。信曰：“殿下无尔也，有事当以告臣。”王称疾益坚。信曰：“王果无意乎？臣奉密敕在此，当就执。”王始以诚告之。疾召僧道衍与谋。适檐瓦堕地而碎，王不怿。道衍曰：“天欲殿下易黄瓦耳！”王乃喜，遂与定谋。<br><br>时谢贵等集兵布阵围王城，又以木栅断端礼门。燕王急呼护卫指挥张玉、朱能等将八百人入卫。燕王曰：“彼军满城，而吾兵甚少，奈何！”朱能曰：“先擒谢贵、张昺，余无能为矣。”燕王曰：“是当以计取之。今奸臣遣内官来逮官属，依所坐名收之。”就令内官召贵、昺付之，将必入，入则缚之。明日，燕王称疾愈，御东殿，伏兵左右。贵、昺不深虑，果入，为壮士所缚。于是两庑伏兵尽出，捽葛诚下殿，燕王掷杖起曰：“我何病，为汝辈奸臣所逼耳。”遂曳贵、昺、诚，皆斩之。<br><br>围者惊相告，贵、昺兵皆溃散，遂据北平。以太祖祖训有云：“内有奸臣，许藩王起兵，以清君侧之恶。”因以诛齐泰、黄子澄为名，去建文年号，仍称洪武三十二年。号所起兵曰靖难，署官属，以张玉、朱能、邱福为都指挥佥事。燕王棣上书，请诛奸臣齐泰、黄子澄，诏削燕王属籍。燕王遣张玉降通州，破蓟州，燕兵陷怀来，而开平、龙门、上谷、云中守将，往往降附。<br><br>时帝方锐意文治，日与方孝孺等讨论周官法度，以北兵为不足畏。黄子澄谓北兵素强，不早御之，恐河北遂失。乃以耿炳文佩大将军印，以李坚、宁忠为左右副将，帅师三十六万北伐。又命安陆侯吴杰、江阴侯吴高等，帅师并进。擢程济为军师，护诸将北行。众号百万，数道并进，直捣北平。檄山东、河南、山西三省合给军饷。帝诫诸将士曰：“一门之内，自极兵威，乃不仁之极。尔将士务体此意，无使朕负杀叔父之名。”<br><br>耿炳文至真定，率所部兵分营滹沱河南北。徐凯率兵十万驻河间，潘忠驻莫州，杨松帅先锋九千人据雄县。燕王乘其中秋不备，亲率兵破雄县，杨松与麾下九千人皆战死。王度潘忠在莫州，引兵来救，乃伏兵桥侧，匿水中。既而忠等果至，王进兵迎击，伏兵起，忠腹背受敌，趋桥不得，遂生擒忠。王率师直趋真定，耿炳文部将张保迎降。言耿炳文兵三十万，先至者十三万，分营滹沱河南北。燕王以为率兵薄北岸，则南岸之众渡河，击之恐难取胜，乃厚抚张保遣归，使言雄、莫败状。令炳文并其军。保归，诈言兵败被执，窃马逃归。因言燕兵旦夕且至，若河南兵移并北营，庶可并力御敌。炳文遽用保言，移其营。燕王遣张玉、谭渊、马云、朱能等率兵奋击。王以奇兵出其背，循城夹击，横贯南阵，炳文大败，奔入真定，斩杀几五万，溺死无算。炳文素称老将知兵，至是败，帝有忧色，召群臣问计。黄子澄曰：“胜负兵家常事。区区一隅，岂足以当天下之力。愿调兵五十万，四面攻之。众寡不敌，必成擒矣。”<br><br>曰：“孰堪将者？”子澄曰：“李景隆文武全才也。”帝然之。<br><br>亲饯景隆于江浒，召耿炳文还京师。李景隆乘传至德州，收集耿炳文败亡将卒，并调各路军马五十万，进营于河间。燕王闻之。呼景隆小字曰：“李九江膏梁竖子耳，寡谋而骄，未尝习兵，付以五十万众，是自坑之也。”乃谋出外以诱之。<br><br>初，太祖诸子，燕王善战，宁王善谋。帝恐宁王与燕合，诏削宁王三护卫，燕王闻之喜曰：“取大宁必矣。”乃遣宁王书，告以穷蹙求解，而阴帅师趋大宁，驻师城外。燕王单骑入城会宁王，执手大恸，言北平旦夕且破，非吾弟表奏，吾死矣。宁王为草表谢，请赦其罪。居数日，情好甚洽，燕王辞去。宁王出饯郊外，伏兵起，遂拥宁王及妃妾、世子、宝货还北平。李景隆闻燕师攻大宁，遂帅师进攻北平。都督瞿能奋勇，与其二子率精骑千余，杀人张掖门，城几破。景隆忌其成功，使人止之。于是城中守益坚，燕王以拔大宁之兵，还击之。城中兵亦出，内外夹攻，景隆不能支，遂败。走还德州。黄子澄等匿不以闻，但云天寒，暂屯德州，俟明春大举。<br><br>二年四月，景隆又自德州进兵，过河间，与郭英、吴杰等合军六十万，号百万，次于白沟河，与靖难兵合战，都督平安、瞿能父子率众奋击，矢石如雨，杀伤甚众。南军飞矢如注，射燕王马，马三被枪，三易之，马却，阻于堤，几为瞿能所及。<br><br>燕王急走登堤，佯麾鞭，若招后继者。景隆疑有伏，不敢上堤，会旋风忽起，折南军大将旗，南军大乱，崩声如雷，瞿能父子力战而死。燕王因命每次风纵火，焚其诸营。于是郭英等溃而西，景隆溃而南，被杀溺死者二十余万人。靖难兵入德州，燕王帅师围济南，山东参政铁铉、统兵盛庸等悉力抗御，大挫燕兵。燕王命决堤水灌城，城中大惧。铉曰：“无恐。”乃诈令军民出降，请燕王无带多兵入城。王大喜，许之，遂止灌。铉定计，伏以炮击城。城将破，铉书高皇帝神牌悬城上，燕兵不敢击。燕兵围济南三月，不能破。因勇士开门侯王入，悬铁板伏城上，下之。发太早中燕王马首，王惊，易马而驰。王大怒，乃解去。铁铉、盛庸等乘势复德州，兵势稍振。上召李景隆还，以铁铉为兵部尚书，盛庸为平燕将军，以御北军。熬王率兵至汶上，掠济宁，盛庸、铁铉蹑其后，营于东昌，燕兵向东昌，庸与铉等背城而阵，具列火器毒弩以待。燕军至，即鼓噪前薄之，尽为火器所伤。会平安兵至，与庸军合，于是庸麾兵大战。燕王以精骑冲左翼，入中坚，庸军围燕王数重。朱能率藩骑冲入，奋力死战，翼热王出。张玉不知王出，突入阵救之，没于阵。庸军乘胜擒斩万余人。蒸兵大败，遂北奔。庸促兵追之，击杀无算。燕王独以一骑殿后，追者数百人，诸将以奉帝诏，莫敢加刃。适高煦领指挥华聚等至，击退庸兵而去。北平大震，僧道衍谓燕王曰：“前固已言之，师行必克，但费两日耳。两日，昌字也，自此全胜矣。”与朱能力劝复起兵前进。燕王自撰文，祭阵亡将士张玉等，涕零如雨，自褫所服袍焚之，以衣亡者。引兵而前。盛庸及靖难兵大战于夹河，忽东北风大起，尘埃障天，庸军中昏暗，不辨咫尺。燕兵大呼，乘风纵击，庸军大败，踏践死者无箅，遂还保德州。燕王遣都指挥李远烧南军积聚。远等至济宁，焚粮船数万艘，粮数百里，军资器械俱为煨烬。德州粮饷遂艰，京师大震。<br><br>燕王棣发北平，决计直趋金陵，帅师南下，陷东阿，入沛县。平安等与燕兵战于淝河，燕设伏以败南军。安骁将火耳灰者、哈三帖木耳俱被擒。平安退屯宿州。燕兵陷萧县，总兵何福、都督平安等师屯灵璧。上命徐辉祖帅师会何福等，与靖难兵大战于齐眉山。何福击破燕军，斩燕将陈文于阵。平安转战而前，遇燕王于北阪。王急，几为安槊所及，安马忽蹷，不得前。燕番骑指挥王骐跃入阵，援燕王得脱。南军勇气百倍，一时传言靖难兵败北归。廷臣有曰：“燕兵北矣，京师不可无兵。”乃召徐辉祖还京。何福孤军无援，燕遣轻骑截南军粮饷，何福下令，移营灵壁以就粮。燕兵劫粮，平安等帅师救之。为燕伏兵所败。何福、平安等入营坚守，燕兵围之。是夜，福下令，期明日闻炮三声，即突围出师，就粮于淮河。明日未旦，燕军攻灵壁营，燕王帅诸将先登，军士蚁附而上：燕兵三震炮，福军误以为己炮，急趋门，门塞不得出，营中纷扰，燕兵急攻之，遂破其营。何福遁走，平安被执，南军势益衰。时驸马都尉梅殷，尚高帝长公主，镇守淮安，悉心防御。<br><br>燕王来假道，殷拒之甚严。燕王不得道，乃渡泅水，攻盛庸。盛庸帅马步兵数万，战舰数千，列营南岸。燕王令舷舟编筏，扬旗鼓噪，若将渡者。潜遣邱福、朱能、狗儿等西行二十里，以小舟潜渡出庸后，渐近庸营，连举炮，南军惊走。庸股栗，不能上马，遂单舸脱去。燕兵尽得其战舰，渡淮驻南岸，樊士信死之。燕兵陷盱眙天长，进至扬州，守将崇刚、监察御史王彬死之。燕兵至高邮，遂陷仪真。诏天下勤王。仪真既破，北舟往来江上，旗鼓蔽天。燕王驻师江北，朝廷六卿大臣多为自全计，求出守城，都城空虚，遣使四出，征兵勤王。<br><br>方孝孺请于帝，以吕太后命，遣庆城郡主如燕师议和，以割地分南北为请。郡主，燕王从姊也。燕王见郡主哭，郡主亦哭。燕王问：“周齐二安在？”郡主言：“周王召还，未复爵，齐王仍拘囚。”燕王悲不自胜。郡主徐申割地议，燕王曰：“凡所以来，为奸臣耳。皇考所分吾地，且不能保，安望割也。为我谢天子，吾与上至亲，无他意，但得奸臣之后，谒孝陵，朝天，求复典章之旧，免诸王之罪，即还北平，只奉藩辅。更为我语诸弟妹，吾几不免，赖宗庙神灵，相见有日矣。”郡主还，具言之。上出与方孝孺议，孝孺曰：“长江天堑，但尽烧江北船，北师岂能飞渡耶！”燕王兵至浦子口，盛庸诸将逆战，败之。会高煦引北骑至，燕王大喜，抚煦背曰：“勉之，世子多疾，事成，吾以汝为太子。”于是煦殊死战。燕王帅精骑直冲庸阵，庸军小却。帝遣都督佥事陈瑄，帅舟师往援盛庸，瑄乃降燕。埴具舟至江上，来迎热王，王乃誓师渡江。庸所驻海艘，列兵沿江，上下二百里，皆大惊愕。师渐近岸，庸等整众以御。<br><br>燕王麾诸将鼓噪先登，以精骑数百冲庸军，溃，迫奔数十里，庸单骑走，余将士皆降燕。燕兵招降镇江而进，方孝孺请令诸王分守城门。乃命谷王穗、安王楹分守都城门，帝会群臣恸哭。<br><br>或劝帝且幸浙，或曰不如幸湖湘。方孝孺请坚守京城以待援。万一不利，车驾幸蜀，收集士马，以图后举。齐泰奔广德州，黄于澄奔苏州。帝叹息曰：“事出汝辈，而今皆弃我去乎！”长吁不已，燕王整兵而进，屯金川门。时谷王穗与李景隆守金川门，遂开门降。魏国公徐辉祖率师迎战，败绩。京城破。朝中文武俱迎降。帝命左右摔徐增寿至，盖增寿通燕，时为燕地，以致帝败也。帝大恨，责以大义，遂手刃之。急命举火焚大内，皇后马氏赴火死。上欲自杀，翰林院编修程济曰：“不如出亡。”<br><br>少监王钺跪进曰：“昔高帝升遐时，有遗箧，曰临大难可开，谨收藏奉先殿之左。”群臣齐言：“急出之。”俄而舁一红箧至，四围俱固以铁，二锁亦灌以铁，帝见而大恸。程济急碎箧，得度牒三张，一名应文，一名应能，一名应贤，袈裟、僧帽、僧鞋、剃刀俱备，白金十锭，朱书箧内：“应文从鬼门出，余从水关御沟而行，薄暮会于神乐观之西房。”帝曰：“数也。”程济即为帝祝发，吴王教授杨应能愿祝发随亡。监察御史叶希贤曰：“臣名贤，应贤无疑。”亦祝发，各易衣披牒，凡五六十人，俱矢从亡。帝曰：“多人不能无生，得失宜各从便。”九人从帝至鬼门，而一舟舣岸，为神乐观道士王升，见帝叩头称万岁，曰：“臣固知陛下之来也。畴昔之夜，高皇帝见梦，令臣至此耳。”乃乘舟至太平门。升导至观，已薄暮矣。俄而，杨应能、叶希贤等十三人同至，共二十四人。帝曰：“今后但以师弟称呼，不必拘主臣礼也。”约定左右不离者三人，杨应能、叶希贤俱称比丘，程济称道人，给运衣食者六人，冯凗、郭节、宋和、赵天泰、王之臣、牛景先；余俱遥为应援。黎明，取道溧阳而去。帝在位四年。孝敬宽和，仁慈节俭，尊贤礼士，一时风俗醇厚，天下共爱戴之。惜乎拘泥古礼，擅改祖制，庸腐拘执，无驾驭雄才，遂及于难。<br><br>初，帝在官分别时，兵部侍郎廖永请于帝。匿帝长于文煃以去，寄于黎平土司曾长官家，遂姓曾氏。平以少妹妻之。其后复姓朱氏，至后嗣繁衍。帝遁后，先入蜀，未几入滇。尝往来浙东、天台、广西、云贵诸寺中。正统五年，出滇南，语寺僧曰：“我建文皇帝也。”寺僧大惧。白思恩州官，转迎至藩司堂，南面跌坐，身称原姓名。送至京，朝廷命当时太监吴亮审视，建文帝一见亮，辄曰：“汝非吴亮耶？”亮曰：“非也。”建文帝曰：“吾昔御便殿，食子鹅，赐汝肉，汝手执壶，我弃肉于地，汝据地，狗餂之，乃云非是耶？”亮伏地哭。建文左趾有黑痣，摩视之，持其踵复哭，不能仰视，退而自经。于是迎建文入西内，宫中人俱呼为老佛。程济闻之，乃散去。建文帝二十六岁出亡，归京时，年六十四岁，后以寿终，葬于西山。<br><br>不封不树，此是后话。时京城既破，诸王及文武臣僚，皆诣燕王劝进。燕王命驾谒孝陵毕，然后入城。七月朔旦，大祀天地于南郊，遂诣奉天殿即皇帝位，是为太宗文皇帝。诏是年仍称洪武三十五年，以明年为永乐元年。复周王橚、齐王榑封爵，清官三日，诸宫人女官内官多诛死，惟得罪于建文帝者乃得留。<br><br>上诘问宫人内侍，以建文帝所在，皆指认皇后尸应焉。乃出尸于煨烬中，哭之曰：“小子无知，乃至此乎。”召翰林侍读王景，问葬礼当何如？”景对曰：“当葬以天子之礼。”从之。迁吕太后于懿文陵，降封懿文太子之子允熥、允火坚、允熙俱为郡王，寻降为庶人，后皆不得其死。幽建文帝少于于广安宫，后不知所终。榜奸臣齐泰、黄子澄等百余人出赏格收之。自是以告讦擒获得官者甚众，乘机仇劫者纷纷。文皇召徐辉祖亲问，取伏状。辉祖惟书其父有开国功劳，子孙免死而已。文皇大怒，勒归私第，革其禄俸。初，道衍密荐方孝孺于文皇，至是文皇召孝孺至，孝孺衰经号恸阙下。文皇欲令草即位诏，孝孺大书曰：“死则死耳，诏不可草。”掷笔于地，且哭且骂。文皇大怒，族诛之。一时坐孝孺族党死者八百七十余人。兵部尚书铁铉被执至京，陛见，背立廷中，大骂不屈，遂寸磔之。文皇命舁大镬至，纳油数斛熬之，投铉尸，顷刻成炭。文皇命导其尸使朝上，辗转向外，文皇命内侍用铁棒十余夹持之使北面，笑曰：“尔今亦朝我耶？”<br><br>语末毕，油沸蹙溅起丈余。诸内侍手糜烂，弃棒走，尸仍反背如故。上大惊，命葬之。户部侍郎卓敬，礼部侍郎陈迪，刑部尚书暴昭，右副都御史练子宁，礼部侍郎黄观，大理寺丞邹瑾，佥都御史司中，大理寺少卿胡闰，刑部尚书侯泰，监察御史高翔、王度、董镛、巨敬，宗人府经历宋征等，俱不屈，悉惨诛之，皆夷其族。执黄子澄、齐泰至京，皆诛之。夷其族。一时诸臣妻女，死节稍不力者，或给配象奴，或发教坊为妓，或纵军遍淫之，发为娼，死则裸暴其尸。此外或与妻奴合家自尽，或痛哭自尽，或不屈被杀，或遁迹自全者，不可胜数。佥都御史景清，知建文帝出亡，犹思兴复，诡自归附。会灵台官奏，文曲星犯帝座甚急，其色赤。八月望日早朝，清独衣绯衣而入，疑焉。朝毕，清奋跃而前，将犯驾。文皇急命左右收之，得衣衽中佩剑。清知志不遂，乃起立谩骂。命抉其齿，含血直噗御袍。文皇命剥其皮，实以草，系长安门，碎磔其骨肉。是夕，精灵迭见。车驾过长安门，索忽断所械，皮趋前数步，为犯驾状。上大惊，乃命烧之。已而上昼寝，梦清杖剑追绕御座。觉曰：“清独为厉耶？”命赤其族，村里为墟。大封靖难功臣，邱福、朱能、张武、郑亨、顾成、王聪、陈圭、孟善、郑亮、王忠、徐忠、张信、李远、张辅、谭忠等，各论功封赏有差，立妃徐氏为皇后。欲知后事如何，且听下回分解。