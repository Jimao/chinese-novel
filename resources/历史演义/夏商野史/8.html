　　却说夏后相之四年丙戌，贼羿既篡位，后相奔出，依商侯而居。相土俭朴，不能狗后相之欲，居二年，于六年戊子，又往青州，依同姓所分诸侯斟灌氏、斟鄩氏二国。后相不能自敛，稍稍结连东方诸侯。诸侯与二斟氏之国相亲者，每共存济之实，不能替后相有为也。当时羿性无疑，还可无事。今贼浞复篡，多疑杀人，逄蒙既诛，罗伯又殁，根株尽绝。闻后相稍自如，便起僭志。岁当壬寅，后相即位后之二十年，浞篡后十三年矣。浞所奸羿妻而生子名奡者，年十二矣。奡有神勇，实羿之遗腹子也，十五月而生，故浞以为己子。十岁力举二千钧，身长一丈五尺。十二岁，能陆地上独乘舟用大木撑。荡之战，争无敌，杀人如戏。过国有乱，奡尽杀之，遂封于过。又子浇，是为过浇。浞再生豷，是浞真子，便无力，仍有僭诈，是年九岁。当日浞在深宫中踌蹰后相之事，豷从旁便说，何不杀之？浞遂令过浇统一军突至二斟之国，先问斟灌氏何为停留后相。斟灌不服，遂杀之，以伐斟鄩氏。斟鄩氏集众拒之于潍水，贼浇持三丈长、六百斤重浑铁棒，击沉斟鄩氏之舟，又杀其君，大败其众。遂穷二国灭之。寻得后相于土室，遂遇弒。相之后曰缗，有仍国君之女也，方有娠。乃自土墙下得破穴，从破穴得出于室之后，堑下还室，塞其穴，贼寻不见，后缗步逃归有仍氏。后相旧宗臣姒靡向从相，适自外归而相死。负相尸，埋之青丘，而奔有鬲氏。斟灌氏地，今寿光县是也。斟鄩氏地，当昌邑县是也，旧史以商丘误耳。有鬲氏地，当在高密县，皆青州地。有仍国在豫方，当巩县地。后缗发既至有仍，不期年而生子，母缗泣曰：“勿如伊父，愿为伊祖。”遂名之曰少康。少康方数岁，苦问母曰：“我父安在？”母泣而不言，惧泄也。有仍氏亦晦少康母子于荒村，戒勿言实，恐事泄，自取祸也。母缗种蔬而食，绩檾而衣，守贞茹苦，艰难备至。及少康八岁，习见母勤苦而心伤之，求所以代苦者而不得。乃求于有仍之大夫家，愿为之牧羊。月得米二斗，以助母。至十二岁，又为有仍之卿家牧羊，月得米三斗。母之兄弟俱见，而怜之，乃命之为牧正，司群马之官也，岁有廪矣。少康十二，犹未知身从何来。苦恳问母，母见其谨重，乃泣言祖父根由，少康遂痛哭数十日。少康牧羊时，与群儿嬉，必自称为王者，指使群儿为文武百官来朝己。群儿中有不服他使令者，必指使群儿击之，那被击的因詈少康曰：“无父恶种。”少康辄归，哭问母，母曰：“汝莫与人生事。”必泣而责诚之。牧牛时，又尝与群竖集高冈，列班而嬉，辄曰：“吾异日为天子时，当以此冈为钧台。”后母闻而痛责之。既为牧正，遂修身执敬，求开黄、唐、虞、夏之典。故闻盘木隐于嵩山，遂往拜之为师，亦不言本身事。故盘木异之曰：“此童子有天子气象，必帝王种也。”固诘问，知为后相子，相持大哭曰：“吾君有后矣？幸自爱，因教以典谟训诰，并授以黄帝兵法。少康归仍，又师事于河阳、陕东之间处，士者五人，父事于有仍之亲族长者三人，以究心德治道阵法。于是稍稍起人疑。有仍氏惧祸，罢其牧正曰：“君不他往，将即见祸，不如走往别方。”少康泣别而去。过浇果使其伪将鹿椒领车百乘来问仍国，而索后相子。少康时年十五，丙辰岁也，已先挈母行矣。椒伐仍君，仍君奔雍。椒遂灭仍，而穷兵代雍。是时，雍牧姬叔望已薨。子不窟，遂奔西戎。且说当日，少康与母扮村妇牧坚，携奔而行至于河，不知南北东西，所宜适行。折草而筮之，首向西北。举首一望，正见顶上一道黄色云气，向西北而行。河中一大鱼跃而登于云际。正踌躇间，大风一阵从东南来，吹少康母子不能立，遂急行登舟，乘风一息而渡河。少康思鱼者化龙之象，或有济乎？且鱼音虞，虞以土德，王天下，尚黄黄。云而鱼，其适虞乎？遂奔于虞国。虞君姚思，商均之子也，贤仁而睿，能知人。见少康，知为天子之种，乃使之为庖正而隐之。居五年，虞君以二女妻之，封其食邑于纶，今平阳府，荣河县是也。后人冯犹龙有诗赞虞君曰：尧时二女妻虞君，今即虞君二女孙。一样得人皆作帝，始知贤圣善知人。又：虞帝当年贱有鳏，于今夏后亦同观。宝总各选官人子，谁把孤寒别样看？时少康年二十。辛酉岁，既得妻二姚、食邑以奉母。壬成，大姚生子名伯址，不育。癸亥，小姚生子名仲招，亦折。大姚复生子，是为季杼。少康在纶，有田一成，方十里。有众一旅，方五百人。少康能因时尽地，生财节用，修德教人，沟洫蓄泄有道，而水旱不侵。田猎修辑有时，而莳获无失。躬督农桑，而谷粟布帛有余。蓄山林陂泽，而材木之用不能尽。是以邑中家给人足。又教民爱亲敬长，养老慈幼，而人民大和。又以农隙率众田猎，习射列阵，教战法，而民知勇。四邻之民皆慕之。寒浞是时久安长乐，亦不复觉察矣。少康负居小邑，日夜以复仇兴祖之志自励。乃遍步冀豫之间，访贤士才人。至隃山之阳，得一处士，曰崇开，帝喾之后，代国之族子也。国灭于浞，而避居山野。一人孤处，卖薪为食而隐，明道抱德，不与人立谈。少康闻之，五谒之，九陈之，而后发言曰：“子行欲复仇，帝天下，而来问野人，何也？”少康惊骇，谢曰：“下邑细人，愿求夫子性命之教，以毋枉生于世，如此而已。”崇开笑曰：“诈也。”结气未伸，根脉未理，乃言性命，何也？”少康掩面泣而长跪？曰：“所愿奉教于夫子者，实为此也，而不敢言，夫子既知之，忍不复教之？”崇开曰：“夫得人者兴，自用者亡，恃力者败，用智者成。子先得人而后用智也。”少康曰：“得人，孰如夫子？愿为弟子，奉夫子为师，聊居弟子敝邑中，以朝夕奉教焉。”遂备单草，置崇开坐，亲御而归纶，分舍而居之。请有虞之族为开纳室焉。少康身执劳妻，执琐而事开，日学于开，得明天地古今之道，治乱兴亡之故，抚世治民之术。于是旷洞渊微，遂成圣德。二十九岁，庚午，子季杼八岁矣。性质明达，遂命就开从学。数年间，开又访得漳淇间有处士，夫妻力作而隐。夫曰戴宁，妻曰女艾，仲康之旧臣也。女艾貌陋性贞，力能举百钧，口能辩智，能得人意中事。戴宁因家国亡灭，与妻蓄智，晦道隐沦河阴，心愤志切，未尝不在夏后。无由用谋，一见崇开，遂夫妻挈子来归少康。少康大悦。三人共议大事。崇开深明帝王之道，戴宁深明世务之要。开能定大策，断大疑。宁能入幽细，成秘计。少康能师开友宁，尊信力行。子季杼年十二便亦能守经行义，因变用知。师崇开策曰：“夫气之盛者，外不能入也。而中必有瑕势之重者，物不能攻也而已。必有贰巨蛇吸人，刀斧安能伤之？而细蜈害焉，人于其中故也。人之百智具，而恙尸攻心，麻疯攻体，辄至于死，生于其中故也。夫生其中者，已难制，人其中者，功易成。子盍思之？”少康大悟，再拜而赞。乃问戴宁，曰：“子以为何如？”宁赞扬曰：“善哉！夫子之教也。界之勇，天下莫敌也，逄蒙入其中，则杀之。蒙之勇，天下莫敌也，浞入其中，则杀之。吾辈即不为蒙浞之道，能不用蒙浞之人，还图蒙浞之人乎？今诚得二人，一谍过浇，一诱戈豷，使其兄弟竞位，父子伤情。彼自杀其一，则可图其二；自戕其二，则可攻其一矣。臣请与臣之妻女艾者奉命而谍浇，但须得一人诱豷耳。”季杼请行，少康曰：“坚子能无败乎？”崇开曰：“是吾深知其能也，重于色，抑于气，晦于面，明于志，结于口，运于意，必能之也。”少康大喜，依计而行。崇开谓宁曰：“吾闻先王之旧臣，曰靡者，忠勇可任。灌鄩之灭，彼必逃行，然必复至耳。子当率妻先往青州，会通靡，而后入过。”宁奉教。开又嘱杼曰：“尔往戈，但亲近。敬爱之。既爱矣，乃教之求亲于浞，数数亲浞。浞既亲，乃诉说其兄，欲有灭弟之事，必有动息。而有以待艾与靡矣。”杼奉教。于是，少康多予戴宁、女艾糇币，以席卷之。戴宁、女艾扮南国之卖席者以往。杼敝衣垢面，扮失家之童子以行。时少康之三十三岁，甲戌三月也，三人同行出冀境上分手。宁、艾二人担席果资行计，杼则童子独行。见长者则拜而问路，饥则泣而求饭于路人。人见杼柔善而言语伶俐，多饮食之，引送之。不必资粮也。且说宁、艾先到青州，密访问，姒靡在有鬲氏之国中为大人，行政事。戴宁称旧戚而谒之，靡请入见。曰：“吾未尝与子有知，子何故道与吾有旧戚？”宁请屏左右，乃曰：“吾与子有君亲之至谊，宁直旧戚意者，君忘夏后之君乎？”靡垂涕而言曰：“嗟乎！力不逮耳，何日忘之？”宁曰：“有不为耳，曷力不逮？”靡曰：“虽为，无所用也。旧王已死，夏国已亡，今将三十年矣！王死亦十余年。虽为，为谁为之？”宁曰：“子有不为，假今旧王有人，子将何所作为？”靡曰：“窃固思之，寒浞窃位，安乐已久。二子穷凶淫侈已极，百姓怨恨亦已甚矣！诚可图也，但外无故主，内少密人，未可妄举也。”宁曰：“外亦有故主，内亦有密人。子将何所作为？”靡曰：“有故主密人，吾用有鬲氏之众，收二斟之遗民，合之可成三军。谕民众以服仇，告天下之方伯，谁不我援？”宁曰：“先发而后闻乎？先闻而后发乎？”靡曰“必也先闻，则名正而功大。”宁曰：“先闻则不能发，方伯不来，凶贼先来。以浇之力，虽天下之众，无所制之。况三军乎？必也有道，行乎其间，方为万全之策耳。”靡愕然，曰：“子谋臣也，得无有所辅耶？”宁乃始告以少康所在，而己欲入过之意。靡大喜，当下取酒要盟。宁即引女艾同盟，宁谓靡曰：“此吾妇，与吾入过者也。”靡曰：“有是奇女子乎！”遂三人刺血而同盟，皆誓曰：“不能为夏氏图中兴者，不居宇宙之间。”三人既盟。靡细问计，宁曰：“子且收二国之烬，但假以强有鬲之名，而暗择才智为诸师，以复仇。言激之若合，乃要结之，假猎而练兵。择其志最同者数千人，常近于身，亦待予音也。”靡且留宁、艾，相与训练士兵。宁、艾稍出席十币于靡，左右相与招结忠义，训练士卒者三年，人人同洽孚契。阴要约而后，夫妻率腹心数人为流移之民，以投于过。过国者，当今之武强县东，乃浞贼假儿浇十二岁时所封也，今三十三矣。浇封之后九年，浞贼真子豷，十八岁乃出封干戈。戈国者，当太原蔚兴地也，为浞贼爱幼儿之狡慧与己同，故出之迟，封之近亦二十三年矣。皆久于安乐，不为防患之计。那浞贼诛鉏了众强，又生了两个凶狡之儿助他，有何不快意处？真是天纵奸雄，人力无奈。浞既奸羿宫数年，后又选士民家女子八十余人，克满后庭。又更造宫院台阁，渐渐广声歌，多狎客，日饮宴。只是能布小惠及民，凡士来归者，辄用之卑官，故能安乐数十年。迩年以来，渐渐荒淫日甚，精神疲惫，则小惠也不施，士来亦不彩矣。那贼子过浇只凭猛力，臣下当面有颜色稍违者，亲用手提来向地一撺，便成肉泥。背地有一言相干者，命擒来，即手刃断之数段，如擒召不来者，必亲穷之。自国中、外及诸侯，凡有不到处，非命将灭之，即自往尽屠其地。虽追至山尽水穷处，必逞志而后已。又尝有龙斗于野，浇恶其状，则持矛而杀二龙。有雷震于庭，则拔剑击杀雷神。外自薄海，内至妻妾，无不一以力行之。妻亩氏，生一子，即弃妻子别室，而宠妾于杨氏，一岁又弃之。别室又宠一妾，妾稍一扭头，即光剥其衣，而摔之地，遂为肉泥。群婢不忍见，多有泣下者，浇即复摔杀之室中，人人危惧。此时，又宠音华氏等十余人，人人勉意曲承，但保身命，左右亦然，皆无计奈何？那边戈国，豷与他一般好杀。但只密闻人过失，命人杀之。左右亦惴惴危惧然。恶不远播，又能奸媚，得浞宫中之爱，不同于浇。且说季杼当日，是十二岁童子，说是寻母失路的，要到戈国去，谁人不爱怜他？一路送引到了戈国。终日做寻不见母亲，向街头哭泣，便有人家要收养他。季杼但察看不济事的，只暂饮食其家，终不久住。遍历十余家，得寒豷之妻族门氏家，家翁门辟，豷之妇翁也，仁义长者，收季杼养之。季抒遂久居其家，事翁尽孝事。翁诸子女，尽敬待翁，左右亦如一体，相爱于是，人人爱惜之。翁遂以为己子，诸子亦喜之不忌也。遂引之得入见豷之妻。豷妻亦爱之，遂出入豷宫庭内外无禁。豷见以为妇翁家儿，亦喜之。又见杼嗜好诗书，明事理，豷遂使随其左右。季杼乘豷乐时，故为戏问之曰：“为主乐乎？为诸侯乐乎？”豷曰：“童子问此，则甚诸侯，不如王也。”季杼佯谬言曰：“君何不为王？”豷笑曰：“童子我以为知事，乃还不知事。”杼曰：“今之王，君之父也，父不当传子乎？然则后将传阿谁？”豷不言而叹息一声，杼故为不知者，乃问豷妻曰：“我君何故叹也？”豷妻曰：“童子问传子，君有长兄，传不及他，是以叹也。”杼曰：“王爱长嗣乎？爱君乎？”豷妻曰：“实爱我君。”抒曰：“即爱我君，自然传与我君。”豷妻曰：“此事妄言不得的，言之有祸。”杼乃不敢问。异日，又乘间问豷妻曰：“夫人谓伯父有祸者，何也？我不解。”豷妻曰：“伯父过浇杀人如戏，不论亲疏。你说要传他天下，他便不肯放汝，岂无祸？”杼日：“彼有何德乎？”豷妻曰：“他有什么德，徒恃力而已。”杼曰：“若徒恃力，他便不及吾君。吾君有德有智，怕他什么力？”豷妻曰：“童子又妄言。”杼曰：“非谓与他争胜也。但常使人事王浞及王妃，得王浞及王妃周密爱厚，自然恶浇，杀浇则位便吾君之位也。”豷妻愕然，曰：“童子乃有此智！”一日，豷大醉，偶于外室凴几而睡。左右适，俱以私事去。夜分，杼独秉烛觅衣被周围覆豷，因侍其侧。豷忽惊觉，问何乃睡此？杼言左右不知君在此，童又不敢离左右，而往呼左右，故如此。豷大喜抒，而左右亦赖以免罪。又尝出猎，抒侍豷于车上，适有群虎骤至，车前马皆伏地，左右及御皆惊走散。杼独举草蔽，豷持大旗摇烨之，虎骇而散。左右方集，豷大悦杼，詈御者及左右，曰：“何不如童子，犹有智勇为主之心。尔等可得见虎而逃？将置我于虎嚎乎？”遂杀御，并欲杀左右。杼又极情劝解得免，左右亦无人不感杼者。豷又尝怒其子与女淫戏，欲杀其子。杼于豷前跪而泣谏，请以身代之，曰：“君之德，天下之主也。若有天下，则君之子又承天下之主也。君乃不先教而遂杀之，君后日悔无及矣！”豷亦为之泣下，而赦其子，遂使子与抒为学。子虽顽蠹，亦感抒，而豷妻之贤杼又甚。又杼尝侍豷斋室，斋室火，左右皆走，杼独不走。既而火至室，不入。豷不知抒之天命有在，而反谓己之福使然，愈以杼为忠。每上与妻称言杼之忠义仁信，妻尤协助语之，且曰：“是童不独忠心也，且有大智，欲为君取天下，君知之乎？”豷曰：“诚亦觉之，是吾心也。或者天意以此人畀我成事，亦未可知。”遂谋遣杼人穷国事浞。贼促亦爱杼。留侍左右。杼乘间称豷之孝，慕君王仁爱天下，说得淋漓周洽。浞漉然动容，退谓妻曰：“幼儿处来一稚子，如此其善意者，天将与吾幼儿子乎？”妻召杼而见之，见其伶俐，亦爱之。杼事浞与浞妻，又竭尽忠孝，侍浞左右。又竭尽仁义，亦如事豷之道。浞深信杼言，遂加宠于豷。杼频频往来浞豷二处，内外无禁，如此者五年。豷之谋坚，浞之意亦固，欲以位传豷矣。意稍外传，过浇闻之，大怒。是时戴宁、女艾已在过二年。初至过时，为贩鬻于市，渐渐散币，结浇之妾父母音华公、音华媪与浇之左右。遂得荐用于浇。宁为司城之富，艾人宫为乳绣媪。二人内外，每事尽忠竭智，浇深信之。凡有大事，即与计议。宁见浇之四周国邑，多助浇行恶者，欲先剪之，以孤浇。遂因间说浇曰：“君以此诸君果真心助君乎？今日不过畏君之威而附君，其奸其力，俱异日为君子孙害也。尽杀之而收其民，则君之国愈强，而患永息矣！但尽杀之，则太骤，恐民不服。当渐渐除之。”浇本性好杀，闻宁之言，杀心顿起，遂杀数君。于是，诸国皆危惧，欲叛。浇常杀左右，女艾常救之。因密结其左右人，而尽得其欢心，尤得浇宠妾及诸妾婢之心，并得浇意旨，而承之宠妾左右。又无不维持女艾与宁者，如此者三年。浇既闻豷谋，即召戴宁计议。宁恐浇杀豷，则又无敌，乃曰：“父子兄弟之间无他故，不过豷时常朝候于王，与后近而得欢。君远而失常朝候，故有谗言间之耳。君何不朝王？与后哭泣而诉之。父母之于子也，见之则爱。君必知王与后之情，而后计图之，未晚也”。浇不欲往，宁乃曰：“君诚不可往，请得人而代君往，朝于王，以观王意。之若同善，则达君之诚孝王。王使情意既和，然后君亲朝王，保全骨肉。若其不善，即疾反，而报君，始无事也。”浇乃大言曰：“何骨肉之有？虽然尔为我往观之，可也。速归报我。”宁言欲达母后，须得女使。遂使女艾同往。宁、艾暗喜，承命来穷都，朝于浞。是时少康之三十九岁，庚辰年也。一月始旬，宁来穷都。季杼已十八岁，及冠矣。宁恍惚识杼，杼确识宁，相遇于朝。杼佯为不识，宁熟视抒，抒微掉首遣之，恐宁露出机关。杼与豷已先于浞与羿妻处言浇之罪，傲惰不轨，欲杀君父尽杀宗族而自称王者多端。宁朝浞，称浇诚孝，慕王与后，惧王与后疏他，故不敢来，遣下臣来请罪问安。浞大怒曰：“人家养子，遣臣问安乎？且先杀尔。”呼左右，将宁挪缚，宁左右顾盼，正在思量计较。只见季杼跪陈于浞曰：“浇之逆情，此人必知之，不若因而问之，乃得其详，请君刀下留人。”浞乃命勿杀，带宁来问之，宁恐所言与杼等之说，不相照应。作为被缚苦，假作湮气，不能发声。又为恐惧之状，鹯鹯不已。季抒又陈曰：“此人吃缚苦，惧君王威，一时不能言，且发往门下，调息之。臣请监守而善问之，必得其详矣。”浞从之，曰：“汝言是。”即以宁付杼。杼遂得与戴宁、女艾于监室，相持哭诉上项。宁曰：“非君，吾几不免为刀下鬼矣！”乃串同言浇逆节，并计图浇。杼问宁曰：“子在过国，不密杀浇，何也？若其早杀浇，则穷国无人矣！”宁曰：“浇之室内左右皆吾人也。吾岂不能杀浇，但杀浇，则灭穷国又难矣。故不如委浞于浇，使浇杀浞，而委浇于豷，使豷杀浇。浇易图耳。且大计未定，若先小图之，万一事不密，则前功尽弃矣。”季杼喜曰：“此实吾心，吾惟恐子先杀浇则事反不易也。”二人大略定计，季杼乃复浞命曰：“已得其情，盖欲并东方三十七国，并东夷九种，北狄五种，大举攻王，并杀戈君矣。且有大逆之言，臣所不敢言者。”浞促季杼言，季杼故惧晦，不敢言。浞曰：“吾爱尔若是，何所不可言？而乃隐瞒我。”季抒乃扣膝低声曰：“浇自谓彼有神勇，乃后羿之子，非君王所能生也。君王杀其父，夺其都，乱其母，今彼兴兵报父仇，夺旧都，取母，天下必义他不以为叛。且彼神勇，天下无敌，何惮于君？”浞闻云为后羿之子一语，不觉心折怒而悸，手亦颤颤曰：“似此贼如此悖逆，何以诛之？”杼曰：“此骨肉之间，家国大事，小臣所不敢知也。君王且与母后及戈君共谋之。”戈君者，豷也。浞乃于宫中与妻言之第，不敢道是羿子一语。羿妻闻而悲忧，亦不敢泣。浞乃召豷并季杼人，共议图浇。豷计曰：“宜反赂其臣，使图之。”季杼曰：“若其臣受赂而不图，不亦误事乎？”豷又计曰：“召其上朝，而伏甲擒之。”季杼曰：“若召之，他必不来。”浞曰：“然则何如？”杼计曰：“今以母后为言，不如因计就计。即以母后慰之，母后慰其女臣，君王慰其外臣，使道父母之爱，原无他意。仍厚赂二臣而去，勿言王怒，则彼不疑。母后乃遣人常慰爱之，王亦遣人慰谕之，则彼必自来朝矣！更不来，则王为疾召之，以嘱后事，断无不自来，自来则取之，斯十全之计也。”浞大悦，曰：“子智囊也。”遂从之。命羿妻召女艾，见，羿妻呜呜而泣，言彼念子之情，并遣宫人随女艾归过国，浞并厚赂戴宁而去。宁、艾归过，言果无事，浇遂不以为意。既而母命人来慰，浇遂喜，然终不肯入朝。辛巳，一月，豷、杼在穷都，又不见浇来。浞乃托疾召浇，宁与艾进曰：“此则定大事时也，君当速往矣！”浇乃命伪司马鹿椒守国，命宁随身，统三千护卫甲士，往穷都朝浞。女艾先分密人往有鬲之国，知会姒氏。自于宫中定计杀浇。浇至穷都，命戴宁与甲士居馆，自挺身入朝。时豷等已张幕伏甲于浞卧内，待浇矣。浇入朝，宁即速寻戈豷馆，朝豷而问杼曰：“策何如也？”杼述言如此如此。宁曰：“不能济也，何不率大军外杀其护从之人，吾归而待浇也。”杼乃促豷点大军，尽杀其过国三千人，遂率军归戈。宁则解浇车之骏马，独乘之而归过，一日夜即到。乃召浇左右于朝堂，言浇有密令，鹿椒欲谋叛，命除之。召鹿椒至，擒而杀之。遂对过国之众曰：“君归欲尽杀尔等，莫若从我，我保全尔。”众皆愿服。明日，有东来数千流民来归过国。宁点视之，乃姒靡所统青州兵也。宁遂闭城，部分尽搜平日助浇恶者，与浇至亲而心未顺者，俱杀之。老幼幽之处。坚守城门，严夜敬禁出入，以待浇归。其女艾在内说音华氏曰：“过君于路闻小人之言，谓宫中有过失，归即尽杀之。故宁预先窃归，而通报宫中，各自速为计，可也。且过君之爱不常，一息不合，便成肉泥矣。何不毒杀之？而立其子，则安乐富贵可长有也。”诸妾是时乘浇一别，则皆通于左右亲戚。出入之人惟惧浇归，闻而杀之，听得此言，大众惊怕。乃推女艾为谋主，定计策。弃妻亩氏闻欲立其子，亦喜。诸弃妻宠婢宫中内外左右之人，无不喜者。女艾具多利刃，人宫授诸同志。凡稍异言者，即杀之。与诸弃妻宠妾一齐设美肴，藏毒药，带利刃以待浇归。且说浇直入浞卧内，朝浞。方入寝门，浞见浇昂曹之状，便怒，大呼左右安在？两帐田士百人，门外前后甲士四百人，宫门内外又千人，一声喊，举齐锐斧、大刀、长矛、短剑，都来杀浇。那帐内百人皆猛士凶人，浞素亲用以诛群豪取国家者，攒兵刺浇身上。浇初不觉身上中了戈、矛十数处，只当无有，乃大呼，举臂。左手夺来双矛一戟，右手夺来双戟一斧，反堪甲士，甲士被伤，无不倒仆者。浇遂登牀，举浞，恨曰：“尔能杀君，吾不能杀尔乎？遂摔之于地。但见一堆骨血，无肉矣！既弒父，遂入寻母。羿妻以为可复为母子也，泣而迎之。浇乃大詈曰：“失节之妇，夫杀于贼，反而从贼，留尔何为？”乃亦举母，轻摔于地，骨尽折而死。遂举浞宫中捍门大长铁棍，出宫击甲士。不先走脱者，尽杀之。出朝寻戴宁，不见视。三千甲土，已尽被穷军杀之矣！乃奋怒，独步寻城中，有军士，尽杀之。寻戈豷，不得。寻浞平时亲戚，尽杀之。百姓之家，逃匿殆尽。又入浞宫，杀促诸幼男少女。天晚，遂宿宫中，取浞爱妾，尽淫之。连经二十余妇，而不衰。明日，出朝，遍觅车马人民，不可得，盖杼计尽搬也。浇奋怒，独步行来，攻戈。戈国城外不留一舍一人，城门皆土筑实，城上人俱注矢发射浇。浇身中数十箭，不得进城，乃宿于野。明日，复步归穷，夜又淫浞妾。明日，乃尽杀之，而独步东奔，五日而归过。靡、宁、女艾日日闭城而待。于二月二十三日，望见浇独步奔来。宁喜曰：“大事成矣！”遂遣女艾一面入宫设酒宴待浇，自与靡引过国之众匿伏秘处；一面遣腹心人出迎浇。曰：“鹿椒已反去，城中臣民皆逃，惟存宫中耳。”浇大惊。入城，不见一人，乃入宫。宫中妾婢群泣而迎，曰：“鹿椒反，不得女艾捍守宫门，则妾皆被掳矣！”乃群酾酒为浇洗尘劳苦。浇劳苦已极，不暇酬酢，接得觥，连饮数十觥，便大啖食物。食未饱而毒已发，扪腹而起，大叫曰：“腹痛腹痛。”女艾已尽收检宫中凶器而尽，匿宫中人独操刀伏于厨。厨门设坑，浇腹痛身热，不能自禁。大呼，宫中无一人。自至厨取水，坠坑中，女艾刃刺其喉而诛之。乃呼戴宁、姒靡入宫，钩出浇尸，陈之于市，乃开城纵过民观之。靡等取其头，悬之以玄旗，默示夏令也。夏王刃浇身为万段，过民取而嚼之，立尽。宁杀浇之子，而纵其妻妾各归民间。姒靡速还青州，起二斟国与有鬲之师以来。靡将中军，宁将左军，女艾将右军，西征有穷。时浞既诛，亲戚未尽，浇既退，又皆复来。季抒佐豷，率穷之大军归穷。遂据穷都称王，已五日矣。三月一日，王师围穷。杼望见立旗上有悬首，知为王师也。穷人不知，尚以为过浇之师，人人惴恐。季杼在戈数年，结有豷之左右国人中，有心腹七人。又素用术，得豷之不才子鲋由者心，遂集七人曰：“大军围城，城中寸草不能留也。何不斩豷而出降？可自免罪乎？”七人从计，乃往说鲋由曰：“大军入城，吾辈寸肉不留也。君王尝欲杀子，子何不斩君之头？令我出降，众军必立子为王矣。”鲋由大喜，即挟刃入寝，斩豷之头而出。季杼与七人持豷头标示于城上，大开城门召王师入城，取浞之残骨，同浇首、豷首，即诛鲋由之首并悬城上。其城中民，顺者尽赦之，不顺者乃诛之。促之助恶亲戚旧臣皆诛之。季杼领众至艾国，素相善如门氏者，金其家，赏赉之，搜其奸党诛之，各逆种子女亦诛之，各妻妾子女放去民间。乃召各民，谕令归农，禁其伪宫，尽发其车马器甲从大军。又寻诛得羿骨，纛标逆羿之骨与四逆之首，振旅南行。迎少康于纶。子季杼，臣靡、宁、艾就邑而朝，备驾百乘。少康奉乃母与二姚，并请虞君思等，师崇开等，即日就道，整威仪东南行。求阳翟，夏王之故都。命宁、艾、靡、抒修辑五庙，扫视诸陵，增立先王之庙，辑宫室，修钧台，视九鼎告天下诸侯。豫、冀、青、兖、雍等数州诸侯闻之，皆来推戴少康。时辛巳冬，少康年四十岁矣。先以十二月告王相之庙，献四凶之首骨。乃以明年壬午为元年元月，即夏王位。褅五庙，望诸陵，郊天祈地，祭九鼎，坐钓台而朝诸侯。遂为中兴首君。但不知有何施设，且听下回分解。