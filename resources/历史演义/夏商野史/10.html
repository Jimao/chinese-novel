　　却说夏王廑既崩逝，国人自以其位属孔甲。孔甲原是不降王之子，论亲与分，固当得天下。但幼以不肖见弃于父，今年已六十矣。公卿以为，长、老可践实物祚且固。诸大臣初执旧额之意也：国中为王。廑之丧一年之后，孔甲续大位。以己酉为元年，仍居西河。<br><br>　　孔甲为廑王之丧未终，遂饮酒食肉，甚至大醉。二三年间，多选妃妾，朝夕为乐，沉湎蛊惑，不理政事。大司徒云盛切谏曰：“先王之有天下也，兢兢惕惕，犹惧不克。保天位盛德大业，而不自侈。故尧、舜之世，君臣一堂，尚吁嗟业脞，隳怠而戒，满假督谦损，盖有天下若斯之难也。皇祖禹跋涉山川，足迹遍于大地，乃有天下。惟是恶旨酒、拜昌言、念民过而自引罪，何其劳也？是以能安。太康逸豫，遂至失国。此亦自危必得，自乐必失之明证也。君王自乐如此，纵不效先王，其如君位何？”孔甲明纳此言，阴仍行彼事。云盛又荐国中贤士元长戎于孔甲，孔甲亦羁縻之，实不与爵禄。又孔甲之母族亲有为元士者，曰若濒，为戚而切谏孔甲。孔甲夺其祭田而逐之。举朝臣士无复有忠言者矣！<br><br>　　又孔甲好事鬼神，役民多作青帝庙、白帝庙、赤帝庙、黑帝庙、黄帝庙。又役民作元女台、素女台、青女台、神女台、宓妃阁，而民怨自此起矣！又广招巫规，妄言神怪，聚多妖众，鸣钟击鼓，吹笙鼓簧，唱歌哄赞。四望空虚而招之，谓之迎神。焚香礼拜，陈肴设酒，欢呼诵圣，谓之宴神。披发舞象，开铁啖铁，指幽说谬，谓之降神。狂歌浩嘈，雄吹猛鼓，浇酒泼羹，焚帛燎脂，谓之送神。又密室炼鬼，荒郊听鬼，川泽山林招鬼，衣服宫室藏鬼，而巫风自此竟矣！<br><br>　　又好祥瑞而不可得，则好怪异。九年，天降乘龙在于平野，有雌有雄，孔甲亲往观之。他道：“龙见此，是祥瑞。”遂役民建台于其地，筑周垣环之，台曰御龙台，垣曰养龙垣。不知龙不欲登台，又不喜垣。孔甲命土正之官养之。龙不驯服，不饮食。孔甲大怒，曰：“土正不合龙意，故龙不驯服。”遂杀土正。又役民凿养龙池，池方数百丈，周环以木，又包以城，命水正迁龙于池。水正不得龙行，孔甲言这水正也不合龙意，故不得龙行。又杀水正。命虞人往迁龙，虞人亲挽龙行。龙怒，以肉抵杀虞人。孔甲又命庖正以膳馐养龙，龙见膳馐又不食。孔甲言这庖正也不合龙意，遂杀庖正。又命司农以五谷养龙，龙见五谷又不食，孔甲曰：“司农也不合龙意。”遂斥司农。大司徒云盛等上书力谏曰：夫君人者，为其代天以养民，不闻其养异物也。养异物而一无害于人犹且不可，况乎杀人而养之哉？夫君以仁民，臣以辅君之仁，承君之命以普利施惠于民。民得其养，臣乃得职。臣效其职，君乃有道，而后天降祯祥，地发苞符，此理之自然之应治之象也。今王无所于德民，不顾其养而徒好酒色，以乱德惑神鬼以役民，淫逞不已。至于养龙，夫龙者，天地之灵物，山川之间积阳之气所炼而自成也。其上者，能幽能明，能短能修，能变能化。修之可亘千里，短之可藏指。巨之可移山岳，细之可入孟盘。上下飞腾，人莫测其际。雷、电、风、雨、云、雾，以神其成灵，而妙其施雨于天下，泽及庶汇，龙之德也。其次，凝神山谷，炼奇川泽。久者数百岁，暂者亦百余年。含土成珠，化毛成鳞。或山雉之精，或龙门之鲤，或灵山之蛇，化不一而同归，形有异而理同，皆阳之积也。其藏也，冬雪不凝，夏炎不至，居搞坏而不食，浴黄泉而不饮，自养之至也。及其乘时而起，或有激而出，皆能崩山震地，消石荡谷，迅雷骤雨，沸川腾涧，襄陵坂，漂城郭，视市间民物如蚁蛭之易摧也。即不能登天衙，发霖澍，其势固自逞于江海，发于渊潭，洞坎席鲛，绡而宛转，弄明珠而戏，咏镬鼋鼍而不屑，吞鱼虾而若罔也。奈之何坠我田原、需我饮食乎？臣闻之，虎豹在原，不如犬彘，人皆恶之。圣贤在市，不如贩夫，人皆笑之。国君失位，不如匹夫，匹好人皆害之。今龙本升天处渊、行云施泽之物而处于平野，局于台垣，入于污池。是犹圣贤之失德而逐尘于市，人君之失位而寄食于野人之家也。是尚可以为祥瑞而必养之乎？故臣愚，愿王修德行政，上感于天，将云雷自至，风雨自起，而龙上升于天；恭默静处，悔过思道，精凝如渊，将山川发云水泽时，至而龙深入于渊。是则王能通贯天地而御神物也。或者天实儆王，故降斯物以象俾王，自度惧而反其德，以回于天，人而协于上下，用全夏祀，未可知也。是龙之失道，王之鉴也。若乃尽智敝力，求以养之，至于杀人，又何鉴焉？且夫天地之间，万品之物，养于人者，人实杀之。食于人者，人亦食之。羞人之至灵，万物不得而侪也。君人者，贵民人而贱万物，是以能君人也。今龙而下降，需食于人。人将养之，则亦狗彘牛羊之等，可杀而食者耳！又何爱焉？君人者，岂宜以养人者害人？以其不宜爱而害吾所宜爱，杀至灵之人，媚不灵之物，又何以为君人乎？<br><br>　　孔甲见疏，发怒不听。原来云盛是靡之后，贵戚大臣顾命定策，立孔甲者也。故孔甲虽不肖，只得敬畏之。但默违之耳。却说二龙既不服人养，便满野攫食人家鸡犬豚彘。时有小儿童出游者，亦攫食之。民人大怨，欲设法杀之。孔甲闻之，禁民，不许杀。乃使人遍访天下能豢龙者，至期年而得刘累。刘累者，陶唐氏之庶支，衰而其后沦落于羿。浞之时，少康求之而未得者。刘累流于南海之外，学得扰龙之术，常衣食不给。闻孔甲访求豢龙者，遂应命而来。孔甲大悦，使之豢龙。于是大司徒云盛致官去任。<br><br>　　孔甲所为刘累请以三千卫士，杂扮二十八宿，苍龙、鹑火、白虎、玄枵之形。为旌旗幡幢、舆盖之状以代云霞。为累大鼓、火炮、竹石之声以代雷鼓。为闪光以代电，为蕴草之烟以代雾，为大车鼓扇以代风。为连环机、激辘轳、飞练，引茨山之泉、颍川之水，凌空溅沫如白虹饮川，银河倒地。又为木龙于中，喷波鼓浪以代神龙行雨。如是以引龙。孔甲乃登台而观，万民观者如堵。时十一年己酉，春三月三日。费货财用，度值粟万石。聚官民十数万以引龙。<br><br>　　但见刘累乘苍龙车，身扮龙。王手持云幡摇拽，令三十人俱如法，张雾行云，鼓雷发电，施烟洒雨。刘累口吹大角而声呴呴若龙吟，以迎二龙。二龙方盘囷平野，忽见烟雨喷薄，雷电搏击而至，以为真天帝风云下迎己也。仰首而长鸣，呴呴奋鬣而起，乘乎白虹，不知其辘轳也；跋乎天河，不知其水槽也；媚乎神龙，不知其木龙也。浸假而下于养龙之池矣。刘累乃令收云雾，息风雷，彻烟雨，用鱼虾以饷龙。龙然后知非天帝之令也。然既得池水，聊以自息。<br><br>　　刘累日请于王，令人于四方捕异鸟、嘉鱼、嘉谷、奇蓏以饭龙，龙欣然忘其在天与渊，而安于池中矣。刘累又请于孔甲，谓龙终未乐，恐且去，须围池，建楼台、殿阁。水下为水门、水宫、石洞、深潭，潭中置宝珠、奇璧以媚龙。池上之宫室则为龙王水府，雷公、电母、天妃，江婔、火帝、云师、河伯、水母各等神之居，而各炳烛竖幡为云霞日星之状。各官鼓乐歌吹以乐龙，则龙不复去，而君王可长乐矣。孔甲大悦，一一如法。<br><br>　　周池为台谢馆阁，名其城曰豢龙城，遗址尚在今临颍县。名其池曰豢龙池，池中第一殿曰龙王殿，高起云山，以孔甲近臣扮龙王居之，日奏龙宫之乐。第二坛曰雷公坛，多设鼓炮，以武士扮雷神居之，日奏雷部之乐。第三宫曰天妃宫，以孔甲之妃扮作天妃娘，领美女三十三人，皆为九天仙子居之，日奏天妃之乐。第四台曰火帝台，多明烟火，张烛燎，以近臣扮火帝居之，日奏炎荒之乐。第五宫曰河伯宫，深如水穴，内藏温凉玉、珍珠帘、虾须席、珊瑚树，以近臣扮河伯居之，日奏咸池之乐。<br><br>　　池西第一府曰水府，高而深，幽窈清洞，以近臣扮水府之神居之，日奏水府之乐。第二台曰电母台，多张闪曜，以孔甲宫人老者领女部，扮电母居之，日奏光明之乐。第三楼曰江婔楼，图画烟波，设山植木，以妃嫔扮江婔领美女三十人，皆为水月神女之状以居之，日奏江天之乐。第四洞曰云师洞，起岩开壑，蓄烟设雾，多设幢幡旗盖，以近臣扮灵师居之，日奏五云之乐。第五宫曰水母宫，又深官晦暝，有回廊转岫于中，又以老宫人扮水母领女部居之，日奏重阴之乐。<br><br>　　池正北为大殿高台，曰天皇殿、曰观龙台。请孔甲自扮为天帝，拥金幢宝盖，玉女仙妃奇歌妙舞，高居凴栏，下瞰双龙游戏于池，日奏钧天广乐以悦龙。正南则为一亭，曰戏龙亭。亭旁周以房，曰豢龙房。刘累自为豢龙氏居其中，日奏戏龙之声，歌豢龙之歌。以豢龙。<br><br>　　孔甲于是大纵游观，轮月日循环。诸宫大宴，张诸乐，乐皆有歌，长短高下，皆为龙音。拟其大宴于观龙台，奏钧天之乐，而歌广乐之歌曰：皇皇兮钧天，荡荡令清璇。　　喁喁兮万灵，洞洞令幽潜。<br><br>　　天乐令嘈嘈，云路令由由。<br><br>　　玉皇兮下来，响彻令人间。<br><br>　　游龙王殿，则龙王领龙宫乐队来迎，登殿大宴，奏龙宫之乐，歌其歌曰：东海兮瞳瞳，初焞兮乍红，泧潡兮洪涛，郁相望兮龙宫。玉辇兮金幢，启天关兮下扶桑，修青前导兮百川王。螭蜃后涌兮朝天皇，三岛十洲之周驾兮，尽归墟其明光。<br><br>　　游雷公坛，雷神迎，宴，奏雷部之乐，歌曰：光天阴，下国霖，山川沉，阿香淫。光天弸，下国惊，山川轰，丰隆翃。光天噎，下国密，山川飘，赫冲滭。滭赫冲，翃丰隆，鼓万灵，鞭九龙。　　游天妃宫，天妃迎，宴，听天妃之乐，歌曰：皎群仙兮瑞云端，服金缥兮带玉鞶，披云潢兮佩香兰，舞龙蜿兮步羽鸩，媚天王兮狡笑媛。<br><br>　　游火帝台，火帝迎，宴，听炎荒之乐，歌曰：哗哗兮炎荒，扇熏风今迎天王。<br><br>　　郁攸兮元冥，辜涂兮用扬。<br><br>　　云门兮大歌，赤帝子兮彭彭。<br><br>　　游河伯宫，河伯迎，宴，听咸池之乐，歌曰：荡荡天潢上咸池。巍巍天高俯百夷。<br><br>　　天潢天高光离离。上作银河下玉溪。<br><br>　　玉溪之水深莫睨。玉皇驾幸鸣琮琪。<br><br>　　河伯迎銮雨祈日。咸池之水万龙戏。<br><br>　　玉皇之乐无穷期。<br><br>　　游水母宫，水母迎，宴，奏重阴之乐，歌曰：坤维兮幽脉沉，阴穴兮雨云深，水国兮天地霪，水夷兮奏羽吟，万龙嘶吼令，鼓天王之乐淫。　　游云师洞，云师迎，宴，奏五云之乐，歌曰：触石兮隆兴，光明兮赫冥。<br><br>　　河山兮结凝，御风兮英英。　　皓郁兮金精，舟灵兮火明。　　寿逸兮元京，光汜兮天海蒸。　　卿矞油同之缭娈兮，捧天皇之上升。<br><br>　　游江婔楼，江婔迎，宴，奏江天之乐，歌曰：浩浩兮深宫，万里令渊封。<br><br>　　洚洞兮幽吟，千簌令神龙。<br><br>　　神龙矫兮，天地悄兮。　　忽高翔兮，天地阳兮。　　有美人兮，清扬婉兮。<br><br>　　视赤流睇，阿明姣以娈兮。<br><br>　　帝登高楼，江天宽兮。<br><br>　　游电母堂，电母迎，宴，奏明光之乐，歌曰：晔哗兮灵华，□谭兮赤蛇。嗔喧兮灵隆。列缺兮金霞。红绡兮宝练，秀英兮银线。吭硗兮裔淫。昭下国兮光纴纴。玉皇兮驾来。熠耀兮毋阴。<br><br>　　游于水府，水神迎，宴，奏水府之乐，歌曰：厥始天地兮载生则子，涡回六极兮坎德子之居。无夷兮始来，勾大丘之是随。洞洞兮源源。浩浩兮天，渊渊令渊，子王兮百川。闻天帝兮幽观，子率群龙兮迎招摇宝幡。<br><br>　　游宴之余，又至于御龙亭，命刘累戏龙。时投物豢之，观龙之见食。或争，或不顾得食。或喜，或不为意。食毕，或摇尾，或悠然以嬉，以游，以为极乐。就宴于御龙亭，刘累乃为龙吟之音，歌戏龙之歌，而奏之管弦。若其歌之一曰：龙乎来哉！天潢大涸。<br><br>　　无坎隈哉！莫可藏身。<br><br>　　尚可怀哉！龙乎来哉！<br><br>　　其二曰：龙乎来餐哉！天下无名山哉！<br><br>　　焚猎烦哉！安得深藏。　　无复危哉！龙乎来餐哉！<br><br>　　其三日：龙乎游哉！四海虽宽，尔孰求哉！山川不云。<br><br>　　尔安能雨乎田畴哉！<br><br>　　凡水类此，龙乎游哉！<br><br>　　其四曰：龙乎乐哉！戢尔鳞乎角哉！大洋密罟，孰若兹潺灂哉！知尔爱尔，尚何索哉！龙乎乐哉！<br><br>　　其五日：龙乎安哉！君王有道。<br><br>　　锡尔磻哉！雷电春至。<br><br>　　雨漫漫哉！尔载君王。<br><br>　　游九天以还哉！　　于是孔甲乐甚，嘉刘累之功，赐号曰御龙。<br><br>　　是时，近郊无闲田土。诸侯之中，惟豕韦氏者，土田广富，当徐州地也。孔甲遂夺之，以爵御龙氏，而逐豕韦氏。天下诸侯见他无罪而妄夺人封爵，各抱不平。遂叛而不朝。<br><br>　　却说那双龙亦自有异，既是龙，岂有见绝于天之理。只因尘情不净，偶有差误，被天帝谪下凡尘耳！只不合便受人间缠绕，便难拔起了。那雄到底性刚志烈，虽在豢池，不得已随时苟安，却不甚食。便终日鼓吹喧闻，他只每藏首坎隈，不以为乐。那雌龙便不能，便似卖与人家畜物吃食，图饱得喜失怒。生的也吃，死的也吃，谷食也吃，血食也吃。雄龙则任己意吸张生物。亦不靠人予，更不吃死物，不食人余。雌龙闻鼓乐则游戏舞摆，见旗幡则向注。那雄龙便不理一切，因此雌龙贪食，既多灵气，日去便患病起来，一夕便死了。<br><br>　　刘累大慌，遂设法瞒孔甲，不使来游。将雌龙宰刽，和醢以供孔甲之馔。人道世间美味惟龙第一，孔甲尝之，大喜其味美，问知既是雌龙，便道：“那雄龙也不能蕃息，他也无用，不如并杀以为馔。”刘累不得已，只得设法用网来取雄龙。雄龙大怒，破其网，便将池旁四岸楼台殿阁，一齐用尾刷刺扫翻。涌起风浪，将池旁居住的龙王水府等伪神，一齐淹杀。刘累会乘水，抱木飘去。这池上后三日，一阵浓云骤雨疾风迅雷从天下来，雄龙怒飞上天去了。刘累恐孔甲杀他，遂奔向鲁山藏身去了。鲁山今汝州地也。<br><br>　　刘累既去，豕韦氏思复故业，无计可得，乃饰美女献于孔甲。孔甲见而大悦，慨然受之。既又知孔甲好田猎，遂买良犬善马献孔甲，孔甲又受之。孔甲遂召豕韦氏还。豕韦氏者，高阳氏之后，彭之孙元哲，封于韦，为豕韦氏。此时名峙贺者，失土者也。既得近孔甲，遂导以游畋，无方不居。诸侯虽勉强接识，实已离心，亦不尽臣礼。<br><br>　　二十年戊辰，畋于东阳萯山，值天大风晦暝，孔甲迷惑不知去向，从军皆不知所在。孔甲自舆左右单车人憩民家。主人方生一子，邻人曰：“此良日也，此子必大吉。”又士人曰：“恐福不能胜也，此子必有殃。”孔甲闻之，曰：“试以为予子，谁敢殃之。”遂取其子从驾以归，使于宫中养之。后既长，戏搴幕碍，坠斧砍折其足。孔甲叹曰：“嗟乎！信有命乎？昔人人以为必有殃，今果然。诚天数，非人所能为也！”其母悲泣呜呜，其声砥缓。孔甲遂取砥缓之声作破斧之歌，一歌曰：噫嘻呜呜，载歌载途。<br><br>　　昔也后来，子方哺。　　之子方哺，后来吉。<br><br>　　既也马如，是岂良日？<br><br>　　再歌若曰：田车东来，之子于怀。<br><br>　　生尔服予，乐斯西归。<br><br>　　西归予子，殃尔奚自？<br><br>　　深宫潭潭，孰击其踦？　　三歌若曰：岂有天风？爰动予宫。<br><br>　　岂有怪神？爰揭予蒙。<br><br>　　手足自屠，之子之痛。<br><br>　　天则定尔，噫嘻呜呼！　　是则东宫歌声悲切，非大雅之乐。民情益近颇僻，夏后氏风政之衰，此亦见一节矣。<br><br>　　却说豕韦氏、峙贺得近后，遂命复其国土。时诸侯不朝，互相吞并，更相争杀，孔甲无术弭之。因豕韦氏国富民强，兼峙贺有智勇，足制诸侯。遂命为徐方诸侯之长，使专征伐。峙贺又命都中被弃元士若频、元长戎者，皆命世之才，皆聘而任之。二士遂劝峙贺修政假仁。豕韦氏遂号令于东方，以及天下。<br><br>　　是时诸侯，惟契之后商侯世世善人相继，独能不失朝聘臣礼。孔甲亦知其善，遂命商侯主癸为豫方诸侯之长，得专征伐。主癸承王命，守臣节弥谨。峙贺则连亲结党，以炽权力；作威作福，以驾驭天下；巧取强夺，以吞并小国。众诸侯亦相效尤，大者自雄以制人，小者附势以图人。如息国侯常氏，今汝宁地；蓼国侯平始，今固始地；六国侯英原，今安丰地；大楚糜子国熊燔，今荆岳地。此等诸国，皆自为雄长，纠率南国诸侯用兵者也。郇国侯猗氏巫，今猗氏县；黎国侯大陵氏冥，今壶关县；沙国侯涉漓，今彰德地；胙国伯长铁，今卫辉地；墉国少嬴，亦卫辉地；无终国子黝渊，今顺天玉田；昆吾氏国，当广平地侯，乃高阳之后，陆终子樊之子孙，姓已名疆者。此等诸国，皆自为雄长，于北方纠率诸国用兵者也。薄姑氏国，今青州地，子曰弥；莱子国徇邪，今登州地。此等诸国则从豕韦氏用兵者也。西方之国，惟顾氏之国侯先须最强用兵，但从和者不可无。中原之国，则葛国为无道，然此时犹未甚。其差善者，则辛国伯已成，今邰阳地。与有男氏、斟灌氏、斟鄩氏、彤城氏、褒氏、杞氏、缯氏、冥氏、有莘氏，今陈留地，皆同姓之分也。仅仅自存已。其有鬲氏、有仍氏、有缗氏、有虞氏、陶唐氏、费氏，则皆贵戚甥舅之国，亦勉守衰者也。其它又如柏子国、房子国、弦国，今皆汝宁地，此等国又只唯唯听人命令耳。唯是昆吾氏已强，以勇力擅威于北方，故北方诸侯以昆吾氏为长。顾氏先须以智能擅名于西方，故西方诸侯以顾氏为长。息侯常氏干以诈谋，擅奇于南方，故南方诸侯以常氏为长。豕韦氏峙贺以勇智诈术并兼，任贤得士，扶义唱仁，故尽辖东方而擅雄海内，致天下诸侯皆以豕韦氏为长。四长既各逞，豕韦氏既合长天下，诸侯遂各方自朝其长，自相会同。同己者，率令之；异己者，攻取之。率顺我以攻不我顺，天下遂始有霸者之道。霸道大盛，而王道遂衰灭将尽。<br><br>　　孔甲末年，见天下叛离，亦心悔失臣士、失诸侯，乃思用兵力征天下。又遣人往牛首之山，今西安，彩铁铸剑。呜呼！何用也？后人余季岳口占一绝以叹之曰：从来圣道服华夷，天下元非一剑威。<br><br>　　饶有首山钢百炼，岂为昏主振衰微？<br><br>　　又追叹其宠御龙氏而失诸侯，亦口占一绝曰：豢得双龙掷万邦，双龙不豢实何妨？<br><br>　　豢龙人远双龙去，众叛亲离自惨伤。<br><br>　　又追叹其夫士以为衰乱之本也，亦口占一绝曰：不好真龙好假龙，假龙依旧复成空。<br><br>　　真龙暗里分天地，毕竟君王好未隆。<br><br>　　孔甲在位竟至三十年，殒于戊寅，以一身成夏运之衰。不识后来何人继位，下回分解便见。