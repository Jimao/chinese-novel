　　却说夏桀自乙酉以后，看得天变也不相干，地变也不相干，人离去的也不相干。只说他有财有力，有位有势，何不可横行天下？只管在长夜宫中，把一月为一日，安心乐意，淫欢酗泼，妇女裸戏。一日一出朝，或二日一出朝，实是三月作三旬。宠臣赵良、曹触龙、于辛、侯知性、武能言等中外恣恶，欺士害民，桀亦不闻。即闻之，以为常然的。既役民开河，三年不成，遂杀多民。民益怨恨，辄指日曰：“时日曷丧？予及汝偕亡！”命赵良等伐诸侯，诸侯益离。惟有狠夫媚徒，狡童淫女，于记小幸，或偶值收进者，以为好过日子。佞幸于是益多。括搜既尽天下，财货丰裕。又生巧计，于顷官之上置宝盖，以象天盖，上嵌珠以象日月星辰。置绝色美女三十三人主之，谓之三十三天妃。群集歌舞女子以数百计。又于长夜宫中铸金柱、琢玉梁为地府，铸铁为奇山怪石，铸锡为池渠。置绝色美女七十二人主之，谓之七十二洞主。其歌舞女子以千计矣！桀与妹喜并称天帝天后，以游于天地上下，随处为乐。出则天宫，入则地府。于是群幸臣宠姬又为新声，为六乐：天宫之乐，凉台之乐，洞宫之乐，地宫之乐，洞神之乐，夜台之乐。各有歌。每随地张宴而歌之。拟其天宫之乐歌曰：世外呵天宫，长栏呵螮蝀，虚风呵鼓韵，仙部呵玲珑。<br><br>　　凉台之乐歌曰：天极也何清凉！玉殿也何飞翔！<br><br>　　乐莫乐兮永日，悲莫悲兮皑霜。<br><br>　　行乐呵及此时，奈何兮辞玉卮？<br><br>　　温宫之乐歌曰：万国兮霏雾，此地兮长春。<br><br>　　肉圆兮帝女，耳热兮天宫。<br><br>　　暖玉兮合怀，稠笑兮酰醺。<br><br>　　媚香肩兮摇馥裙。<br><br>　　地宫之乐歌曰：蕊珠兮芙蓉，嫏嬛兮宝宫。<br><br>　　地中兮天地，人世兮仙踪。<br><br>　　玉梁兮歌绕，金柱兮欢丛。<br><br>　　乐酰兮谁御？何知兮夏冬？<br><br>　　洞神之乐歌曰：洞灵兮氤氲，洞神兮郁云。<br><br>　　幽馆令潜扃，异狡兮婵娟。<br><br>　　身绕兮悠柔，颈交令笑言。　　膳蛰龙兮醴温泉，入海藏兮通丸元。<br><br>　　冥帝兮入来，佑赓兮管弦。　　夜台之乐歌曰：入彼长夜兮登彼台，迷蒙四望兮阴郁霉。天地混蒙兮日月归，山河隐晦兮风雨回。殷舞蠕动兮歌雷豗，鬼帝环听令声欲哀。长夜眙霾兮何时开？穷乐兮极情，世事兮何哉？桀自是乐极生悲了。乐此数年，至庚寅年，乃四十六年。诸侯该大朝，但见昆吾氏来，顾氏来，其余皆不来。桀大怒，问究。牟卢乃上言：“豫方诸侯，商国子履，狂悖称兵。先灭葛伯，次灭豕韦氏。因此夺去中原及东方诸侯，并隔绝南方诸侯不得来朝。请君王亲征之。”桀谓：“此小畜悖，何劳朕驾亲征？卿往征之便了。”牟卢承命去。夏秋闻说昆吾灭，桀才慌张问赵良曰：“何不早擒此贼？仍囚之夏台。”良曰：“如今擒他不得了。”桀曰：“如擒不来，朕乃自征。”乃传命龙、虎二将领车百乘，甲士千人。曰：“汝可速往，擒商侯来。”龙、虎二将领命。行至路上，闻天下归商，遂不敢行。龙将谓虎将曰：“天下归他，我汝千人干得甚事？不如脱身远遁。”两人弃众逃人终南山去了。连众人都四散了。桀闻龙、虎二将路上脱逃，遂无策可施，道：“我且仍乐天宫乐。”长夜日饮千钟，夜度数女，以尽性命便了。却又不死。<br><br>　　辛卯，常氏灭，桀遂不知。盖中原之路已隔绝矣！癸巳，闻顾氏灭，桀乃大慌。叫集诸侯师，言欲亲征。诸侯皆不来，桀遂自点国中师众。原二十万，今只得十万。十万中又有一半不应命。桀遂率平日所厚养的猛士二万，先去伐近国之不用命者。遂灭陶唐氏、有虞氏等十余国。既处胜，归而察臣士之不用命者，又自杀百余人。甚怒者，皆全家杀之。日日寻杀不已。于是地大震，倾宫崩，长夜宫陷，压死千余人。桀又欲役民夫修造，民闻之四散逃走。　　十二月，桀令群臣率力修长春楼，修容台，相与共乐，更选补女子。于是费昌来归商。夏王之士民闻之，奔走来商。赴诉请师者，前后共有数万人。桀乃散金帛，招猛士，拣择北国凶人、毕渝者为将。那些近方贪顽愚力之民、久不闻正道者，既图免穷困，又贪其财者，有三万。带本有的猛士，共五万人。桀问赵良曰：“此可以伐商否？”良实心怯对曰：“未可！彼合天下兵，已有百万。是以一车攻二十车，未可也。今中国尽从彼，惟有施乃君王至亲，尚在海滨自全。其近地有九夷之师，不下数十万。君王可命有施氏纠合九夷之师，共得十万来。那时，以君王之勇，统之亲征，可平贼也。”桀从计。令新幸臣巫耿往有施氏、九夷去。桀自是终日演兵，不敢为乐矣！演武之际，稍不如律者，皆杀。兵少，便乱抽民丁来补。稍逡巡不来者，又杀。于是夏民能逃者尽逃，不能逃者日日望商师来矣。时商侯在亳休民，正与伊尹议拨乱反正之道。忽闻费昌来归，伊尹曰：“夏只有一费昌默地系士民之心。今费昌来，则士民尽来。只除恶党无多矣！不必待也。”费昌既见商侯，涕泣请师。陈夏王之酷虐，必不可一日存续。后夏元士育潜、逢元皆随昌以来。皆陈言夏王当伐。而士民陆续来者，不可胜数。皆号泣请命。商侯不得已，乃会师。命五方诸侯尽具车甲战士，聚于殷。殷邑，今偃师是也。<br><br>　　岁甲午，元月，商侯自起国中六军。临天道，豪勇士也，将前军。旬范，持重士也，将后军。庆辅、湟里且，皆善用兵，出奇者，将左右。侯自将中左，费昌为御。伊尹将中右，为副。领近地诸侯之来朝者西行，而会天下之诸侯。<br><br>　　五日出师，十二日至殷，则天下诸侯俱已齐集矣！就殷而朝商侯。商侯乃誓师。商师日过葛、莘、杞等国之郊。诸国之民素无教化，中有顽民，指商师而詈曰：“乱人，方春不务农，乃伐王好战。”商师闻之颇惑。商侯乃命虞生衡作誓曰：尔众庶，悉听朕言。非台小子敢行称乱！有夏多罪，天命殛之。今予命尔有众，汝曰：“我后不恤我众，舍我穑事而割正夏？”予惟闻汝众言，夏氏有罪，予畏上帝，不敢不正。今汝其曰：“夏罪其如台？”夏王率遏众力，率割夏邑。有众率怠弗协，曰：“时日曷丧？子及汝皆亡。”夏德若兹，今朕必往。尔尚辅予一人，致天之罚，予其大赉汝！尔无不信，朕不食言。尔不从誓言，子则孥戮汝，罔有攸赦。<br><br>　　又命庆辅等遍逾诸侯之师，以不得已之情，乃俱从誓。侯遂部分以九伯：巳离为左蛇，安国侯倚任为右蛇；殳氏为左天，绵氏为右天；黎侯为左云，沙侯为右云；无终子尤庭为左虎，胙伯良仁为右虎，有鬲氏为左龙，有仍氏为右龙；息侯吕驺为左地，拍子为右地；有莘氏为左风，有男氏为右风；蓼侯为左鸟，六侯为右鸟。是为二八十六阵。各以一军周围于四外。太康氏、延葛氏从顺陶唐氏、有虞氏，俱从于中军。余杞氏、洪洞氏、缯氏、冥氏、房伯、弦子、斟灌氏、斟鄂氏八国之师，又为游奕于外。<br><br>　　十五日，整师北行。循道，中车不喷尘，马不逸田，土不喧声，戈戟不动，鼓声清而扬，旗旄前指。十八日，阵于鸣条之冈。夏人履癸闻之，怒，疾呼点国中五万人，车五千乘，分为五军。辜渝将前，于辛将后，赵良将左，曹触龙将右，履癸自己将中。奋怒而出，汹涌欢噪至于中条。望见商师少，以为易下。遂接冈而阵。<br><br>　　是时，九夷及有施氏之众，俱不至。而桀旁之国，郇伯耿侯者，向以桀凌，远遁。会闻商侯起，乃阴集其亡民，各得数千人，乘履癸之后，密人来报商侯。商侯命之以赏誓。伊尹请命旬范率房、弦、二斟四国游师往应之。遂绕夏师之东而让，履癸全然不知。<br><br>　　二十日，两阵既对。商侯登车楼而望，见众嘈嘈杂杂，吆吆喝喝。车疏密不等，马前后不齐，人行立不一。商师人人欲战。而士不哗，马不嘶，戈不乱。商侯乃命前军击鼓，大声宣木板布履癸之罪。辞若曰：尔履癸自绝于天地，自绝于天下之人，安得而为君？尔弃元妃而嬖妖女，罪当诛一。尔灭同姓无罪之有缗氏，罪当诛二。尔起倾宫，累杀民命，罪当诛三。尔为酒池、肉林，侈费民命，罪当诛四。尔又为夜宫，自埋于幽而杀民，罪当诛五。尔不视政而杀忠臣贤士，罪当诛六。尔用小人苛剥万民，罪当诛七。尔又命五霸国虐天下，罪当诛八。尔又索夜宫之需，尽天下之财与女子，罪当殊九。尔又役民开河，杀民命，罪当诛十。至天怒而谑，地变而嬉。武断苛征土木无已，使臣士民人夫妻离，父子散，兄弟亡，母子怨。生无食，死无葬，长无室，家无升斗，身无麻缕。饿殍盈道，膏血渍砾。又尽灭帝王贤圣之后。尔罪当诛万不可数计。尔尚不自殒残民生哉？<br><br>　　履癸闻之大怒。鼓众而进，直压商阵。商侯亲鼓，伊尹上车楼持麾指九国：安国、受氏、绵氏四军伐辜渝，黎、沙、鬲、仍四军伐赵良，无终、胙、息、柏四军伐曹触龙。指杞、洪、缯、冥四军出夏众后，伐于辛。而商侯中军与莘、男、蓼、六四军共挡履癸。遂大战。临天道等率诸军，整阵奋击夏众。庆辅、湟里且左右持幡大呼曰：“下车而来者赏，擒暴君与奸相者封。”夏之后师先溃。杞子擒于辛以还，其军弃车走。伊尹麾杞氏四军取其车，夹击履癸之后。战既接，夏右师溃。曹触龙与其众之半北奔，其半皆下车从商。庆辅率之曰：“即反而攻夏王，吾君已记尔劳。”众军乘车反攻履癸。　　战正酣。有鬲之师射赵良，杀之，获其尸。夏左师溃走者一，从商师者三。湟里且率之攻辜渝，夏前师始败。九伯射辜渝，中右目，辜渝犹战。鬲君至，再射中其左目，辜渝乃被擒，其众悉从商师。昆吾氏率之俱击履癸。其无终四君已先夹击，于是商侯在南，无终四君在西，杞子四君在北，九国四君在东，四面击履癸。而先诸侯师接战者，又皆夏氏之降兵。履癸见四面皆夏兵自来相攻，而军中锋将悉死矣。乃自奋怒而出。辜渝既擒，夏无勇将。履癸自持长铁钩，乘商车出战商师。钩及处，无不摧灭。夏之降兵，皆不能当。履癸遂冲路入诸侯师。莘男四军亦不能挡。遂冲至商师。独临天道取夏之弃车，迭而阻其进，履癸乃阻。伊尹令诸军注矢射之，万矢齐发。履癸身披金甲，矢不能射人。伊尹令人曰：“可射夏王面。”于是，履癸面中三矢。自拔去矢而战。马死车止不行，履癸乃下车步走冲击商师。人人不能挡，独临天道奋勇挡之。不数合，戟挡之戟折，戈挡之戈折。遂持木杠挡之，犹被击折左臂。庆辅、湟里且曰：“履癸勇甚，器械不能抵挡。今诸军悉迭车以挡之。”履癸所至处，击车，车尽破败。伊尹传令，命人人于车内注矢，射其目。不中目，中夏王鼻。履癸乃走。则夏之中军已被四面诸侯之师杀尽矣！盖此履癸平日所厚养之猛士，所以久战而尽死也。履癸平生轻财养战士，仅有此报。履癸冲杀出商师阵外，见无一夏兵。诸侯兵又四面射之，履癸双手舞钩，遮矢而走冲诸侯兵。诸侯兵向前者，碍着铁钩即死。车挠路，钩击之，即破迭车碍路者。履癸跳身如飞，遂冲出诸侯阵。诸侯四面追之，履癸走如飞马，不可及。孤身回夏城。但见城门已闭，城上皆是商师了。<br><br>　　原来履癸悉师于外，城中只有役夫老卒数千人从其孽子淳维者，护妹喜守城。淳维，盖履癸二十九年癸酉岁所生也。妹喜自癸亥至甲午入宫，专宠三十二年，年四十八矣。而颜色犹如处女，不衰绝，无胎孕。人宫十年之外，履癸喜旁淫庶妾渐渐多。至如末年，好色尤甚。遂一夕度十女，或至百人。前后人宫女，无不人人颠倒媾合者。其始偶合于庖婢，遂生淳维。后来庶妾、从妾所生子女，有六十七人在宫，独淳维凶勇淫恶，一如履癸。履癸以为肖子，故弃元妃太子，俱绝不问及。履癸淫妾已多，妹喜亦广收美男为乐，不断阴阳精血，日夜淋漓。履癸任之，各极其欢而已。酒池长夜，娈男千余人，则妹喜所宠也。尤甚者，淳维既长，妹喜即蒸之与淫。履癸又不为之娶，淳维乘履癸出，则同妹喜颠倒酣饮于宫中，一夕数十妇交合殆遍。<br><br>　　履癸既出，拒商师。淳维正极喜，安心乐意如此胡做。遂与妹喜及履癸之众妾，俱集于长春之楼戏笑。祝天曰：“愿父王不复还，则我尔长如此乐也。”忽闻满城军声，乃是郇、耿二国引商臣旬范及房、弦、二斟等四国兵来，城已破矣。盖夏城中外之民，本是不从履癸而愿商侯来者。只惮履癸之恶，近民不敢出迎。闻两下在鸣条陈兵，又惟恐商师不胜。人人站起脚南望，只见六路兵从一路来，旬范为主将，令诸军毋哗毋乱，整整肃肃到了城下。城上人问兵从何来？旬范使人大呼曰：“商师也。”城上人大喜，开门迎入。大师入城，直围履癸之宫。城中人皆来送酒饭助役。实时攻破宫墙，兵四面而入。淳维在长春楼与妹喜等嬉戏，商师遂抵楼下。淳维乃操大刀，下至楼门，跳出杀商师十余人。商师不敢入，但围之。淳维闭门登楼，问曰：“汝等欲何人、欲何物乎？”旬范曰：“惑夏王而多造作杀百姓者，妹喜也。须斩之。”淳维乃回顾妹喜曰：“父王不宠汝一人，不致有今日。商师皆说须斩汝。”妹喜膝跪而抱淳维之足，宛转悲啼。淳维那时自顾不暇，还来顾得你。竟斩之，掷头于楼下，曰：“此妹喜之首也。”旬范不信，命军人识之，有言是真者，犹未信。乃令以木挺标之，使城中人民视之，皆欢噪曰：“妹喜斩矣！”乃信之。淳维又下问曰：“兵可以退矣！又何所欲乎？”旬范曰：“倚势凌民者，侯知性、武能言也。须斩之。”淳维曰：“二人不在此，能使吾独往杀之乎？”旬范不许。淳维曰：“吾杀汝千人不难，独为吾众妾在此，欲保全之。若不许吾，吾大杀汝等。”旬范乃许之。淳维出，遂寻其力士四人，俱披甲持矛盾擒侯知性、武能言二人，来掷与商师。旬范缚之军中。淳维曰：“可退兵，容吾走。”商师不退，淳维大怒，下击杀数十人。商师迭车挡之，淳维复入楼。择履癸之众姬，己所最爱者二十人，自以为妻妾，而待夜用。四力士持矛盾，张幕罗二十美女于中，己奋力开路杀出商师，觅马，己与父妾、四力士俱效胡人，乘马斩北门而出，走北狄。旬范知其不能有为，释之而不追，但搜城中恶党，悉擒之。而闭城厉兵，以待履癸之还。　　至二十日午，曹触龙战败归来，旬范望得真切，伏兵于门擒之。至日晚，履癸既大败，独步归城。城上夏民掷石，商师射箭，旗鼓皆商。履癸大怒，斩门。门俱土石筑之矣。四顾不得入城，绕城号叫。旬范呼之曰：“尔犹不能舍妹喜乎？汝淳维子已杀之矣。”以妹喜头示之，履癸见头号哭，泪下如注。乃夜走三嵕。三嵕者，履癸宠姬父母国，其地，今定陶是也。履癸奔此，欲东入九夷。<br><br>　　商侯大师二十一日抵城下，旬范等迎人。众诸侯便请商侯坐王殿，朝诸侯。商侯不从。乃命旬范等率九国二斟等八国之师，其追履癸。而自乃坐诸侯馆，行大事。斩侯、武二幸，剐于辛，缢曹触龙，陈其尸，并陈妹喜、赵良之尸。听夏民自蹂嚼之。俱尽取恶党，甚者皆尽置于市，听夏民自杀之；其不甚者五刑刑之。履癸众子女皆流。各幸小之家众皆刑，亦有流者。乃尽纵其所聚子女归民间，尽发其所聚财宝恤善赏功，尽发其酒米、谷粟赈夏民。而以酒肴、米食、牛羊、豚彘享土。于是夏国亡。<br><br>　　诸侯推商侯就位，商侯不允。曰：“大恶未殄，惧将复张。天下者，将推大德之人，寡人安敢处此？”遂先散远方之诸侯，赏其徒归，自暂居于夏。封陶唐、有虞、洪洞、有仍、耿侯、郇伯等数十国，各复为诸侯。自于军中吊死问伤。又收鸣条战骨，瘗祭之。又访冀方贤士善人，举诸事。<br><br>　　月余至二月间，旬范使人来报，履癸至三嵕。又集兵九千来逆战。履癸自为前锋，诸侯之师不能挡，遂溃。乃敛兵集众，息于平阴。不意履癸夜至，劫我师，师又溃。守三日，设付待之。履癸又至，三俑复发，从乃败溃。履癸自冲阵，纠众走。商侯于是以三月朔，复起诸侯之师，引而东，月望至于三嵕。三嵕之君曰鬼臼。其二臣：曰敷盂，曰疆侕。皆有勇力，恨其姊妹被难，悉其国中兵二万以助履癸。履癸将前，鬼臼将后；敷盂将左，疆侕将右。各将五千以迎商师。<br><br>　　商师次于陶山。旬范之师来合，旬范曰：“闻三侕之人，往结九夷及有施氏来复，允愿速备之。”商侯问伊尹，伊尹曰：“易为力也。使人东招莱子国薄姑氏，南谕淮夷，以掩其后。贼不战自屈矣！”商侯曰：“王者之师，固如是乎？”伊尹曰：“正如援溺救焚，不得不濡裳焦额耳！”于是命庆辅以灌、鄩二国之师，往说莱子薄姑氏。命湟里且以蓼六之师还。会支机子，以往淮夷。<br><br>　　商侯自部分诸军以伐履癸，九伯为龙，胙伯为云，有鬲为风，黎侯为蛇，息侯为鸟，安侯为天，柏子为地，葛氏为虎。为八阵而周于外。中军则虞生衡将前，昌允将左，高离将右，旬范将后。商侯自将中左，费昌为御。伊尹将中右，为副。阵于陶山之阳。商侯虑履癸之勇。伊尹令前军皆置行木栅。每一车用一寻之栅，立四柱为纵，五贯条为横，内有邪柱亦四，四人持之以行于车前。车中人则注矢外射。既阵，履癸等咆哮而来。商侯及诸侯前军用伊尹法，举行木栅如堵而进。兵既接，伊尹令步卒立木栅。一栅只用二役人守之，其四步卒悉从栅挨出斩贼马。贼马被伤反窜，战车皆偾。伊尹令拔栅，麾军大进，三侕之众大败。云蛇两阵追敷孟军，斩敷盂为三段。鸟地二阵追疆蒑军，疆蒑大怒，自恃勇转斗。息侯射之，洞目出脑，乃获之。独鬼臼走归，败军悉从以归。于是履癸又独步冲击于大军中。伊尹令四面木栅围之，人尽注矢射履癸，面中二矢。大怒吼跳，奋铁钩击栅，栅折。伊尹令合二栅为一。人于栅上，用布缕为长条，条未缀以铁石，向履癸系之，而绕其铁钩。于是长条皆绕铁钩，如业藤缠树。果然将履癸缠倒，夺了铁钩。履癸只得去了手，跳一栅，夺一长戈，冲开一栅而走。走归三侕城，与鬼臼协力守城。真是一伙顽物，不通人性。再攻不下。商侯恐劳顿诸侯与其士卒，命番更来从替换归息。一面朝会东方诸侯，一面待庆辅、湟里且二边消息。遂居陶山，息师半月。四面困柱三俑，三侕之人无食，乃尽服。四月履癸与鬼臼率狞丁百三十人，驾车十乘，奋勇杀出，遂奔九夷去了。<br><br>　　那庆辅、灌鄩之师至莱，莱人不服。灌鄩之师伐之，乃服。莱子同二君来见庆辅。庆辅命俱师同往，谕薄姑氏。薄姑氏不从，四军伐之，薄姑氏逃入九夷。庆辅入其国，恤其民，布商侯之德。于是东夷诸国皆服，报来商侯。　　那湟里且、蓼、六之师同归豕韦旧境，招大彭、支机子。彭祖、支机合众往谕淮夷。淮夷实时奉命，曰：“下荒之夷，久思归化，无所繇也。何幸天光照及奥陬，敢不从命？”遂引师会湟里且。湟里且嘉慰之，合师报商侯。<br><br>　　商侯问伊尹曰：“九夷、蒙山，置之乎？伐之乎？”尹曰：“一日之劳，百年之逸也。今借民力，后将不堪，反弃民命矣！”乃命庆辅率三国之师，攻九夷之北。命湟里且率四国之师攻蒙山之南。商侯自率大师东进，八月至岘山。商侯问曰：“先何攻？”伊尹曰：“先有施氏，夏王必在有施氏。有施氏败，则九夷自败。且九夷散居，不便于攻也。”师遂围蒙山。湟里且率四君来归，合师。履癸以蒙山之师出。伊尹令用前三法，木栅堵进，缕索萦绕。万矢交发。履癸至此，无所施其勇，大败归城。城中有老臣时雍者，前劝施君独献妹喜者也。合该此方人有命，时雍年百三十岁尚在。谓其诸子八人曰：“天生夏王，以亡夏国，多残夏民，久已当亡。今毋复残吾民。”人人遂密与施君子合谋斩鬼臼，醉履癸以酒，酒用麻药。待其熟睡，缚之麻绳百道，献出而朝商侯。商侯谕施人而赏之，不入其城，令施人谕九夷。九夷遂擒薄姑氏来归。商侯谕遣九夷，流薄姑氏于朝鲜之岛。<br><br>　　其夏人履癸被缚，酒醒尽力号叫，商侯不忍见。不得已，命造坚车槛之，断其缚。问诸侯曰：“当何以全夏王？”诸侯请诛之，侯不许。六侯曰：“欲全其命。须贬之。无所施其武，使不害人。则惟南方有巢之国，其国有一地，昔人构巢而居。一夕四面皆陷成湖，水深数丈，此巢独存。今其地名亭山，广数里也，惟船可以通行。今彼处此可置一旬之食，令死罪之人事之。每旬则一济其食，常时不设舟往来，彼安所用其武也。遂命六侯监履癸放之于南巢。时甲午岁，桀之五十一年也。履癸至南巢，但见那：四围皆水，中间亭山，不是酒池肉林。土室数间，已无倾宫、长夜、金柱、玉梁。庖奴数人，不是佞幸成群。颐指如骛陋婢数人，并无娇妃、嫩嫔、螓首、娥眉献媚争怜，望幸交欢，鸩酣颠倒。断荠尚用木刀，寸铁不具。无复铁钩二丈，横击千军万乘高车，挞伐四国。脱粟酱肉，日供三餐，哪见新声妙舞，上膳飞觥。布帛丝絮蔽身犹寒，安得珠天宝地万国金钱。<br><br>　　履癸至此，伤心忿恨，卒不忿已往年所作之过。乃拊膺叹曰：“吾悔不杀子履于夏台，致有今日也。”　　吕东莱曰：“桀有万恶，仅有不杀汤之一善耳！乃犹悔之，是耻一善之尚存，欲万恶之皆备也。悲夫！”<br><br>　　履癸既被放后，抑郁愤闷，忧苦痛恨，三年而薨。汤王闻桀死，为之罢朝，禁弦诵歌乐者三月。命埋之南巢，谥之曰桀。命大夫问其弃元妃于有洛，时元妃已薨。命有洛厚葬，封其子惟坤于油，奉少康之祀。<br><br>　　放桀之年，仲冬，天下诸侯朝商侯于亳，推戴商侯。商侯三让于有德，不可。而后即天王位，是为汤王。不知后事如何？看下《商传》再说。<br><br>　　女娲轩辕有征诛，生杀亭毒天运乎。　　尧舜禹汤因势转，世人浪说总胡涂。