　　话说伊尹既三就桀，复归商侯。商侯叹息曰：“关龙逢死矣乎！夏其亡矣！”使中大夫巫轶往夏，哭龙逢而谏桀。时桀有令，有吊龙逢者死。费昌等哀求于三小二幸，乃仅得收龙逢尸，痊之，不敢行讣礼。　　巫轶至，谓费昌等曰：“吾奉君命而哭龙逢，虽死不辞。且夏王之无道，吾将哭之，况哭龙逢乎？”费昌曰：“君行君之志，予也何言？”轶敬就其家，设位发哀，成礼而退。桀闻之大怒，命武土擒巫轶，斩之。时桀之二十四年，戊辰四月也。巫轶遇害，卒。又命熊、罴二将领甲士一千，槛车一乘，来亳擒商侯。商侯欣然就车，即日起行。有商之民，老幼数万，拥车号哭，死不放行。二将甲士戈戟开道，不容商民遮道号哭。商民被伤者，至流血满路，犹不肯止。商侯泣告民曰：“君王明圣，我犹归也。汝等何必如是？”众耆老请从往夏请命。伊尹曰：“如此则反为害矣！夏王必谓以众为乱，将若之何？”老幼哭送五十里，伊尹等慰谕使还。耆老随诸臣子送百二十里。是时商侯惟次子外丙、仲壬与寿常等在国，而长子太丁、伊、莱等俱在途。时四月十一日发，十二日至汴阳。商侯力遣莱朱、旬范，以太丁劝谕耆民同归，而伊尹及庆辅、湟里且从行。廿一日至夏。夏桀欲设朝，面詈商侯而戮之。　　天乃大雨如倾，酒池成海，糟堤成泥，肉林生蛆，雾迷朝市，烈风摇城，迅雷摧殿，宫中白昼出鬼，宫城内皆成大水。妹喜惊悸匿无地。桀见妹喜被鬼惊吓，保妹喜不暇，哪敢出朝。伊尹于是乘机往说曹触龙曰：“前者救关大夫以缓死，公之功在社稷。今者救天地之变，公之功在天地君民。夫商侯水德之神也。其在国也，每鼻指出滴血，或滴泪及地，则必大雨数日。泪多则久，相续则无已。故天下有旱，商侯哭而雨必不爽也。然其不发至情而伪哭，则无泪。昨者至都，望君王之诚，欲诉衷请罪，而不得通。遂发至诚而哭，哭之不已，吾恐雨将何时止也！且商侯爱君之情甚殷，而未有逆君之罪，君王必不杀之。何不速遣之？是在公之力也。”触龙以为然。言之二幸，二幸亦以为异，盖安邑之地素无三日之雨也。言之于桀，天雨原来如此如此。桀曰：“南有夏台，下有窔室。远僻囚之，勿与饮食，饿杀之，则泪尽而不令出血。彼安能雨乎？”遂命熊、罴二将领甲士囚商侯于夏台。夏台，筑县地，少康所筑窒室，其台下窖。少康牧时，藏敝衣处也。<br><br>　　商侯往夏台，留伊尹就桀。而以湟从尹，以庆辅自从。庆辅故为夜逃，裹数月干粮先往夏台，藏之窔室，乃复闭之。因自藏于民间。中原之民素闻商侯之圣，远近闻见其擒者，无不叹泣。夏台之民闻其来囚，无不愿服事周旋者。<br><br>　　商侯至夏台，夏台之民迎八九里外。熊、罴二将驱民而纳商侯于窒室。商侯人，他人不敢入也。室内极黑，而周遭草莽地穴，无限毒蛇、怪狐。二将曰：“商侯人，此诸物必食之矣！”二将安处于台上，而商侯亦安处于台下。二将每早视商侯，商侯不饮食也，而无恙，二将以为神。商侯以五月五日离夏都，是日夏都即止雨。雨随商侯而来。初七日至夏台，夏台方旱得，雨而济然，遂不止。　　雨亦不遍，独摧夏台。台下皆渰，而窔室不湿。二将皆骇。又有奇风异雨，不得造饭。二甲及甲士反冻饿，展转有死者。既而夏台崩，二将坠死，甲士半死，而商侯仍无恙。其余甲士皆以为神，骇而奔归，告三小。<br><br>　　赵良恶，于辛疑，独触龙自喜。其前言之验，直告于二幸，二幸告桀。桀惊且疑，命于辛往监之。伊尹恐于辛奸险，有害于侯，乃见于辛曰：“君王素爱于卿，今命卿往守夏台，岂有谗人干左右间卿者乎？而以死力命卿，何也？夫商侯之不利监也，前二将甲士已然矣！卿国家重臣、枢要，所关密勿机，宜恐未可失也！”于辛闻言，求于二幸，宛转托疾，辞命而不行。桀乃命费昌。费昌暗喜，承命遄往，遂得周旋商侯之左右矣！昌至夏台，雨已久止而霁。盖汤非能雨，乃天欲全圣人耳！若能雨，则后来又安有七年之旱乎？庆辅与夏台之民，已在事商侯尽善。而费昌又至，商侯相与喜甚。就窔室而谈，不能相去。遂就窔室而处，商侯内而费昌外，不敢违王命也。诸人供服食，而美者侯必却之，曰：“惟取延命待戮而已。”　　居越六月，夏台禾黍皆穰，天和人悦。而夏都自商侯去后，虽息雨，却尽日浓阴，以至于十月。桀与妹喜稍出，则雷电风雨毕至。而城宫内外水湿异常。朝市原野，烟雾异常。旦晚常有魑魅戏人，宫民毕苦。无干柴，不能给火食。麦烂禾黍不生，民无食而逃者、死者将半。朝则童谣而哭，夕则鬼哭而歌。其童谣若曰：天上水，何汪汪？地下水，何洋洋？黑黑天，无青黄。万姓嗷嗷无食场，东西南北走忙忙。南北东西路渺茫，云雾迷天无日光。时日曷丧？予及尔皆亡！<br><br>　　此盖欲桀之亡，情急而喧唱了。其鬼歌若曰：不黑不红刀与戈，日月浮沉天上河。　　天上河，不可过。五杂色，四隅侧。半夜间，闲失门。当年百海精及魂，今日无依居野坟。怨气滔滔天帝闻，四月空城野火焚，东风吹血血碧磷。呜呜乎！血碧磷。　　此言殷成汤放桀夏灭之意也。桀闻之，虽不解，心甚畏恶，兼恶儿谣，许多时不乐。<br><br>　　直至十月十日，费昌使人从夏台来报桀，陈说：“商侯在囚，自悔罪过。每朝夕望阙朝君，祝寿于天，不敢衣食安处，惟自延命。初时二将在此，不许商侯饮食，商侯忧而阴雨不止。臣至后，日与商侯少许仅食，商侯喜而天霁。今夏台之地，大丰稔，不识王都何如？”桀乃笑曰：“天下岂有怪物如此。若其饮食能止雨，便饱死他何妨？何少许为也？”乃召伊尹，问曰：“子圣人也，是宜知天。今朕都中五六月而不霁，何也？”尹对曰：“臣闻钟山之阳，有烛龙之神。视则昼，瞑则夜。故天地之气化，亦以神物而移。圣人亦神之类也，是其忧为阴，乐为霁，血泪为雨，怒为雷霆。臣非圣人，而商侯圣人也。自奉王命之日泣血，故为雨；中愤，故为雷；忧心郁而不已，故为阴也。”桀王笑曰：“是非商侯之故？商侯今在夏台，既喜矣！既霁矣！而吾都不霁者，盖子固圣人，是忧商侯之忧，故作阴也。朕将释商侯囚，乐子。”伊尹拜，稽首曰：“善哉！君王之圣神也。夫君王释商侯，是岂臣之乐？实君王之乐也。家有才子则父乐，国有贤臣则诸侯乐，天下有神圣之士则天子乐也。且天下未有神圣而害神圣，亦未有神圣而终不合于神圣者。今君王释商侯，是合商侯也，是必君王固神圣，乃合商侯之神圣也。君王全一圣神之臣，自成圣神之君，何乐如之？”桀曰：“虽然朕为子释商侯，子为朕霁可乎？”尹惶恐稽首谢曰：“君王者，天之子也。子圣自能回父，君王圣神自能回天。臣则安能？”桀乃入宫。尹出，夜祷于天：“愿君毋食言，天应朝而霁也。”<br><br>　　十一日，桀王早设朝。早气正蒙昧，重雾如羹，三步之外不相见。桀王特召至，近视之。尹犹然惨容，惟惧桀言，不信天变不回。桀王既熟视尹，乃曰：“子犹然不乐，是固为阴耶！”乃命元士育潜往夏台召费昌与商侯子履来，回赦其罪，以祷霁，看何如？育潜方拜命，而尹已喜。忽尔朝风微卷，重雾如扫。晶光晓日，似赤珠之出渊。划然青天，若明镜之去翳。半载霃霾，一朝顿豁。桀王大喜，视尹而曰：“果然子圣神也。子乐而天霁矣！”尹拜，稽首曰：“此君王合道于天，天眷君王有道，而复其常。此呈万世太平之征也。微臣者，草茅贱士也，何敢贪天功而掩君王之盛德乎？”桀王大喜。于是满朝皆喜。士忭跃于阶，民歌舞于巷。皆曰：“不图今日复见天日也。”虽赵良、于辛之阴狠，亦不觉信其异而倏喜矣！　　却说桀见天霁，心便想到妹喜她每忧天阴，今必欣快出来看日色。实时罢朝入宫，果见妹喜色喜欣欣，在庭前瞻望天日。桀大喜曰：“卿愁不见天日，今见天日了。”乃抱妹喜于晴光之下，细视妹喜容色，比前度未减，以数月惊疑故也。桀温语曰：“今赦商侯，乐伊尹，已得天霁。爱卿但保重芳容，无复惊疑。”妹喜曰：“今如何赦商侯？”桀曰：“召来面赦之。”妹喜摇手曰：“莫莫惹他来。万一待他不到处，又惹他忧泣，复作天变。不如使人持敕于路，赦使归国，永勉祸患也。”桀曰：“卿言甚善。”即日传命，使元士逢元持敕，路赦商侯归国。曰：“不必来都，速回本国。”伊尹闻之，益喜。使湟里且与逢元俱往望日。<br><br>　　商侯与育潜等向北行，未百里，遇逢元持符敕于路，赦商侯，即命归国。商侯望阙，稽首谢恩。自与庆辅等归亳。涕泣而别费昌，天未尝雨也。圣人之泪，亦可知不必灵矣！费昌等洒泪，送侯十里。乃与育潜、逢元等，自还都复命桀王。而桀在禁中，复于容台寻乐，不常出矣！<br><br>　　三小于外残掠百姓，二幸于朝骗制百官，无所不至。而群下之畏慑三小，百宫之趋承二幸，亦无所不至。独伊尹以贤圣立朝，不偏不倚，不吐不茹。费昌以故旧处旧职，不浮不沉，不激不诡。育潜、逢元以善士隐于将仕，不明不昧，不笑不啼。此等人，皆大器盛养，善处危邦。虽不趋承，亦不议论。虽不畏慑，亦不倨侮。所以卒全其身，以候太平也。后人钟伯敬赞曰：天地之道，莫不皆圆。何独人之道方？而必介介其守，乃熠熠其光。倘亦或焉，不硁硁然。随世而动，应时而言。言化其时，动化其世。化不可为，德岂易至？挫其锐，解其纷。和其光，同其尘。盖不今不古之间，先老子而已有是人。<br><br>　　伊尹在夏，能使阴狠赵良不妒恨，邪险于辛不谋害，庸劣触龙能得其欢心，且收其用。又能使费昌、终古、育潜、逢元等诸贤善相时守道，各暂安于位。又能使凶顽之桀亦能敬服。桀每设朝，见赵良等大官，皆据侮詈骂，嚷喝大言。用及近伊尹，疑为圣人，即暂消其暴戾，而亦作为长者之言。又每于宫中干极丑事，而出见伊尹时，必自具赧色，有系微愧念。伊尹见，即知之，特不敢言。虽人问，亦不敢言，所以无过。此所以为真圣人也。后人冯犹龙赞曰：鱼不能飞，鸟不能驰。<br><br>　　化工则成，下愚弗移。<br><br>　　乃有圣人，自为化工。<br><br>　　鸟奔若兔，鱼飞若龙。<br><br>　　又如盛冶，顽金亦化。<br><br>　　又如澄潭，怪影俱涵。　　大如江河，粪溺所归。<br><br>　　厚如华嵩，不惊倾摧。<br><br>　　大音无声，至道无言。<br><br>　　气囊不隙，其身自圆。　　无口之羊，遂不可杀。<br><br>　　戒哉戒哉！曷为癸癸？　　桀为伊尹在朝也，不好久不出。出来时，伊尹并不琐屑陈说，只待其顾问。问及，乃看浅深、喜怒、缓急、轻重之自然，然后发言。言必中理而不至拂桀意，规失而不至触桀怒，正言不使其厌以为迂。所以桀于伊尹，虽不倚任他，亦不厌弃他。虽不能实从其说，亦不能明悖其言。<br><br>　　自是，三五日一出朝，出而复入。出则决事，大抵从三小所请。入则行乐，大抵从妹喜所为。外边虽多颠倒刑罚。亦不会大有杀戮。内边虽年年修理容台、别院，整顿糟堤、酒池，亦不曾大有工役。如是者六年，皆是伊尹在朝默化之功也。至二十九年癸酉，夏制当巡狩，妹喜不欲君巡狩。妹喜乃天生怪物，只能狐媚，不能受孕。以桀之淫，施于妹喜之身，十余年而不生一子女。所以常能专宠桀，亦遂无厌足。时见他舍不得离别去巡行，便不欲巡行。众朝士又哗。太史等又皆执旧法，来争说要巡行。又将激怒桀。赵、曹、于等实欲巡行，便有一番生意。守国者，亦好任意要二三四年贿赂。从驾者，得去四方游玩，又得天下奇珍异物，多收各国赠赆。奈君不肯行，又不敢触怒。乃阴激朝士，哗于大庭，以请驾。而阳于内臣之前，辩折朝士，夸圣主不欲巡行之意。盖将归罪于朝士，而己因之以劝驾也。<br><br>　　正元月三日，桀尚未出朝，诸臣士聚议盈廷。有司土之官曰：“先王之典，巡行方国，奈何废之？”武能言曰：“今君王不行先王之典者多矣！容台、酒池、肉林，岂亦先王之典也乎？水行则酒池，陆行则肉林，登封则容台，又何必方国乎？”司仪之官曰：“不巡行则无以告于天地、宗庙。”侯知性曰：“往年，君王以新妃告于天地、宗庙，怪风连起。至今新妃亦无恙，天地宗庙亦有鬼灵乎？便有鬼灵，岂顾问哉？”司乐之官曰：“不巡行则无以被管弦。”于辛曰：“君王深宫，媚歌巧舞，旦夕自乐。何必朱弦越也？且无管弦，便不吃饭乎？”司户之官曰：“不巡行则天下之户口不清，民俗不知，而天下乱。”曹触龙曰：“然则一巡行，而户口即清，民俗即尽，知天下即治乎？”司马之官曰：“巡行则诸侯服，天下安。不巡行则诸侯乱，天下危。”赵良曰：“然则尧舜治天下，皆日日巡行之。故而黄帝阪泉之战，乃巡行不勤之弊乎？”余臣士纷纷者不计。伊尹从旁决一言曰：“太师诸公之言是也。君王诚有道，便使穆清深拱，固无害于天下。不巡行，亦未必非福也。”众便寂然而止。赵良等本意原不如此，而自言固如此矣！俱只得贴服。<br><br>　　二幸详以告桀。初说臣士之哗，桀甚怒，欲出而戮之。说到诸小之辩折，则疑。说到伊尹之言，桀即得意而喜，以伊尹之言为是。遂命罢巡行，而天下之民省三四年驿骚矣。”桀既罢巡行，后来自于宫中思量无远趣，方有悔意。又不好再行得，三小亦不敢复请他，乃渐渐又想造作游玩。妹喜又献巧，谓桀曰：“君王与妾深处宫中，乐则乐矣！凡宫内宫外及四远之地，一有奸伪窃，何由知之？何不起一层楼，邃阁上接青宵，日夕登眺，则远近可遍，烽烟可悉见也。如是则君王虽不设朝，亦可见群臣之然。虽不巡狩，亦可见四方之动静矣！岂不可长享富贵乎？”桀喜曰：“朕久有此意，卿言真有见。”遂命侯武等又役民夫数万彩木，于宫中拆去容台，建作倾宫。但见那：万桷千楹，四面八方皆有门。户下广上，高翔入云霄。乘高而望，居民若蚁蛭，行道如蚁群。山河线线，尽万里之观。灯火荧荧，照半空之上。<br><br>　　其体内深，而外飘飘，乘风危若倾，故名倾宫。其制一宫，而为上下中三层，每宫又各有上中下三层，实九层楼也。后人余季岳有一绝，笑之曰：层楼却换作倾宫，亡国宫名也不同。<br><br>　　倾国倾城人有意，欲将天地总为倾。　　于是桀与妹喜凉时则在下宫，曰暖倾，炎时则在上宫，曰凉倾；不凉不暖则在中官，曰温倾。倾宫之乐，每层有游观之乐。凴栏俯瞰，谓之倾游。每游有飞观之宴，谓之倾宴。张乐大奏，云霄皆响，谓之倾乐。酒酣则妹喜乐舞而歌，谓之倾歌。拟为九层之歌，其下宫下层之歌曰：仙馆兮幽灵，下游兮九京。<br><br>　　重渊兮寂锁，日月兮深扃。<br><br>　　下宫中层之歌曰：鲛室兮微暹，上行兮九泉。<br><br>　　烛龙兮鼓焰，水谷兮炎天。<br><br>　　下宫上层之歌曰：绿树兮碧檐，歌管兮噞噞。<br><br>　　雪飞兮天地，不到兮珠帘。<br><br>　　中宫下层之歌曰：首出兮山河，绕梁兮浩歌。<br><br>　　木林兮暖浪，日爽兮风和。　　中宫中层之歌曰：本末兮云巅，下视兮闾阎。<br><br>　　暮烟兮朝雾，四望兮苍尘。<br><br>　　中宫上层之歌曰：倚柱今凴栏，飘渺兮飞观。<br><br>　　嵩华兮蚁蛭，俯瞰兮心寒。<br><br>　　上宫下层之歌曰：扩天地兮横开，舞日月兮往来，云霞四照兮低徊。广乐兮空中，磅礴兮风雷。　　上宫中层之歌曰：远立兮虚空，风云兮下从，摘日星兮上霓虹。鼓吹兮暂停，惧惊惶兮帝宫。<br><br>　　上宫上层之歌曰：渺舞袖兮游烟，入歌声兮九元。<br><br>　　宛天妃兮笑言，掌上兮飞旋。<br><br>　　乘块北兮翩跹。呼彩娥兮系绵。<br><br>　　怖弱体之扬罡风兮上天。　　倾宫之成，费一载工力。又累杀民夫数千人，民怨既深。下兼桀与妹喜乘高视下，见城中人家但有好男女、好器玩，实时搜括进去。稍不快意，即杀。渐渐只管乱做。三小、二幸效此风范，越发大家乱做起来。伊尹自知在夏无益，日日思去。犹不去，欲以观天意也。<br><br>　　适至三十一年乙亥，有彗星长竟天。太史上言，当修德行仁，以回天变。桀大笑曰：“天变偶然，何足畏哉？”伊尹闻之曰：“嗟乎！谓天变不足畏矣！又安可为也？”遂去，此第四就。出商侯于难，默化桀，勉强六年未尝穷凶。于是不相干了。尹仍归亳就汤。是时商侯得尹归，大喜。及言夏事，大与咨嗟叹息。尹曰：“天意已微见，但地未变耳！君修德以待之。”且说尹既去夏，夏之臣民只日捱日以望桀亡。祸害于年，偏不速亡。一般昏昏怅怅，又缠了几年。直至三十四年戊寅，应当诸侯来朝，诸侯有大半不来。盖自丁卯而后十二年间，诸侯互相攻，叛离极矣，桀都纵乐不闻。今之来者，非商侯之贤则有仍等之亲，或豕韦等之阿党而已。桀当朝问诸侯，欲行征伐。商侯陈以修文德，毋尚兵力。桀即遣商侯归国，自留豕韦等计议。桀盛怒诸侯之不全来，悔久未巡行之。故遂不遵十二年一巡狩之制，便于大朝之后，统四国之兵，往有仍之国。重修夏台，坐召雍、豫二方诸侯。诸侯亦半至。　　有缗国者少康之后也，侯名忠新，立五年，素闻桀无道。自西方引众来会，欲观之。见桀行宫锦帐，妃妾要环绕，鼓吹不绝，侈泰如此，遂竟自引去。赵良教桀曰：“若容有缗氏，则威令不行矣！”遂率诸侯西攻有缗。商侯又托疾未赴。助恶者，则东豕韦氏、北昆吾、西顾、南常、中葛，五方之恶党。并集肆凶，遂灭有缗之国，侯忠奔戎。<br><br>　　桀大快意，尽劫其财货，掳其子女，赏劳恶党，班师而归。益与妹喜穷奢极乐。又役民夫增修宫殿，饰以琼瑶，寝房饰以象牙。制凤辇、龙牀，饰以宝玉。置女冠，饰以珠翠。罗致万方珍奇，以悦妹喜。而前日六师西南行，经过有洛国，元妃与幼子一切不问。<br><br>　　妹喜淫物，乘桀出师之后，固已无所不至矣。于是常思淫乱之乐，更设巧迷桀。因酒池已坏，倾宫亦厌，谓桀曰：“君王往时在长夜宫中，何等安乐？数年以来，无却长夜宫，便有许多纷扰变态。妾念人生几何，转头前事不可再得，君王何不更涤酒池，复为长夜宫，聆隧更高广之，以追前欢？度年如月，度月如日，以此终老，亦不枉也。”桀喜曰：“朕亦思之。”遂又役民夫数万，修聆隧及长夜宫。又憎食用物不足，遣二将往四方诸侯处取办。东方取禽兽、谷粟、果菜、鱼鳖、虾蟹各异食物，及茧丝、布帛、监铁各异用物。南方取珍禽、异兽、巨鱼、稻梁、酒酱各异食物，乃伫丝、布帛、锡铁、金银、珠玉、象牙各珍异用物。西方取羊狗、熊牲、蔗果各异食物，及罽绒、文锦、金玉、大木材、万乐品各珍异用物。北方取牛羊、薏黍各食物，及驼马、貂狐、羊裘、各兽皮等用物。凡所索，重贱之千车，轻贵之货百车。皆命四霸，各取其属近之国，总集进供。而中原之各国，自遣人取之。<br><br>　　于是霸国承命，分刷各国。大国借名尽取于小国，小国不能应，又只搜刷民家。小国不能够数，又被大国杀伐。大国不够数，只取之于民，即够数，其诸侯大夫犹假此尽掠于民。君卿大夫各相争相杀，似此逼累良民，争斗下国，不知多少死亡逃散？天下皆是丧身失国之人矣！　　取办数年，桀以食用既足，又嫌人旧。妹喜要广选天下狡男娇女，共乐于长夜。桀又派遣诸侯取办，各霸国君大夫亦假名广集遍掠。先择美者自奉，十分之一二才得到献桀。桀所命取于中原各国食用、货物、子女亦皆如此。天下又皆是失子失女之人矣！似此数年，民怨愈深，天变大作。<br><br>　　乃是四十年甲申岁，又当大朝诸侯，来者只小半。商侯来，伊尹请观夏，亦复同来。正当朝际时，桀方怒诸侯有不来者，欲加征伐。一时黄雾塞天，咫尺对面皆不相见，来见之诸侯皆不辨颜色。且日甚一日，至十余日不解。桀使召伊尹，问之曰：“子谓圣人忧，能使天阴。今无圣人忧，而有此大雾，何也？”尹对曰：“万民之忧气，亦能使然也。”桀曰：“彼愚民者，岂能动天乎？”尹曰：“圣人之为圣也，要得千万人之灵为一人耳！彼愚民亦各自有灵，含万众之灵则亦圣人矣。况其忧怨比圣人为尤甚乎！”桀曰：“然则何以解之？”曰：“惠民即回天也。”曰：“何如惠民？”曰：“勿取其财，勿用其力，而赈其饥寒，恤其劳苦，赦其罪过，斯愚民也。”桀曰：“吾今方欲征伐诸侯，安能行此？”尹曰：“此正以君王之杀气，合万民之忧心，故天变益甚！君王且免征伐，遣诸侯，必少复其常矣！”桀王曰：“姑看之。”命遣诸侯，罢征伐，雾果解。商侯归，复留伊尹就桀。桀十日一出朝，见尹。但不知后复何如？下回分解。