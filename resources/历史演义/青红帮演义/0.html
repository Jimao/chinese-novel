　　刘关张之桃园结义不以同年同月生，愿以同日同时死；宋江吴用之梁山结义，誓曰有福同享，有难同当，后世江湖流亡之辈，山野桀骜之徒，互相结合，以成伟人团体，胥本斯旨。而所谓青红帮者，亦于是乎产生矣！迄今帮势蔓延，中国二十二行省莫不有彼辈之足迹。彼辈无论至何地方，均有同帮招待。故其势力日增月盛。凡社会上所发现之强劫暗杀各案，几无一案不与彼辈有关系者，言之至足惊人。虽然，青红两帮，内幕固自有别。青帮中流氓、探伙、差役、兵勇等为多；红帮则光棍、盐枭、强盗、长江兄弟等居多。江湖上虽有青红不分家之名称，论其实际，凡入红帮者，皆进青帮门槛；而入青帮者，未必皆入红帮门槛也。 <br><br>　　友人苏君际青，于前清为团总，所部士卒皆在青红帮。而苏君为之老头子。苏君之言曰：凡治军者，能以帮规严勒所部，则兵士皆听约束，一切法纪军律，俱具文耳。余骇然曰：帮规之严，果如是耶？苏君曰：“岂止此哉！凡在帮者，须绝对服从老头子，老头子命尔死，尔不得不死；老头子命尔生，尔亦不得不生。故帮中人咸有一种特性，曰：不怕死。此不怕死之特性，善用之，则为侠义；不善用之，则流为剧寇。重然诺，轻金钱，爱朋友，敬长上，临难不惧　赴死不顾，此帮徒中之侠义者也。知帮规而不顾法纪，逞残杀而罔恤同胞，勒索乡民，劫掠富户，此乃帮徒中之败类矣。”余瞿然曰：“信斯说也。帮徒中多血性男儿，苟有智者能利用之，以为国家驰驱，可以扬国威，雪国耻。乃彼辈终于青红帮，犯上作乱，为世诟病，何哉？”苏君曰：“辛亥光复之役，彼革命党员，十九青红帮也。否则革命成功，决无如此之速。”余憬然曰：“青红帮之历史，必有可观。君能为我述之乎？”苏君曰：“诺。”于是上自结帮原始，下迄革命成功，原原本本，详述靡遗。余遂信笔载之，历半月而始毕。书既成，题曰《青红帮演义》。 <br><br>　　呜呼！我著《青红帮演义》，我怒。怒我国政府无道，官吏昏庸，社会上多不平事；我著《青红帮演义》，我喜。喜政府虽无道，官吏虽昏庸，社会上虽多不平事，而有血性之男儿，竟能结合青红帮，以抵抗政府与官吏；我著《青红帮演义》，我哀。哀青红帮之份子，良莠不齐，不能成大事；我著《青红帮演义》，我乐。乐青红帮中多奇伟之士，喑呜叱咤，不可一世，其所作为令人气壮；我著《青红帮演义》，我惧。惧其党徒，皆以杀人越货为事，桀黠之徒，复倚帮中势力，以欺压良民，而良民不能安枕，社会不平，益以加甚；我著《青红帮演义》，我爱。爱其人侠义，爱其事诙奇，爱其血气，爱其天真；我著《青红帮演义》，我欲。欲青红帮中人，皆以其不怕死之特性，以对敌国，内以勤正，当之职业。外以御不共戴天之强暴。则所谓青红帮者，不以青红帮修爱国男儿之名，行见洋溢乎世界。我著此书，而七情动。呜呼l我意如此，作《青红帮演义》，不知青红帮兄弟以为何如也？ <br><br>　　民国十一年夏节，常熟吴虞公序于上海世界书局。