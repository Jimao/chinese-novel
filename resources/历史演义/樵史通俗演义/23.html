悠悠忽忽过秋夏，弄寒辞暖初冬夜。痴魂紧逐少年游，相怜乍，相看他，酒杯频向西风谢。　论好事天公可藉，有兵书人间可借。先朝轶事莫糊涂，不须诧，何消骂，笔应扫去心无挂。<br><br>　　　　　　右调《天仙子》<br><br>　　　　忠良幽恨倩谁怜，要典镌成排众贤。<br>　　　　天道难容明主出，出留将司马续编年。<br><br>话说崇祯一二年间，朝里另用一番好人，朝廷渐渐肃清，原成个盛世的规模了。只是四方多事，一时收拾不来。有个翰林院编修儿元璐上了一本，“为世界已清，而方隅未化，邪气未息，而正气未伸事，”本上道：<br><br>臣以典试，复命入都。从邸抄见诸章奏，凡攻崔、魏者，必引东林为并案，一则曰“邪党，”再则曰“邪党”。何说乎？以东林为邪人党人，将复以何名加诸崔、魏之辈？崔、魏而既邪党矣，向之首劾忠贤、参题呈秀者，又邪党乎哉？夫东林，则亦天下之才薮也。太都禀清刚之标，而或绳人过刻；树高明之帜，而或持论太深。其所引援为用者，亦每多气魄之俦，才干之杰；其即不无非类，要可指数而尽耳。而其中则又有泊然无营，修然自远，谢华膴其若脱，付黜陟无不闻，而徒以声气心期，遥相推奖：此所谓澹泊宇静，纯乎君子者也。今而曰“邪党”，则无不邪党者矣。自后之君子，以假借矫激深咎前人，而于是乎彪、虎之徒，公然起而背叛名义，毁裂廉隅矣；于是乎连篇颂德，匝地生祠矣，夫颂不已，必将劝进；生祠不已，必且呼嵩。而人犹宽之曰“无可奈何，不得不然耳。”嗟乎！充一无可奈何不得不然之心，又何所不至哉！能以忠厚之心曲原此辈，而独持已甚之责吾徒，亦所谓悖也。以今大狱之后，汤火仅存，如西江、西奏、三吴、三楚之间，什九名贤，多半豪杰，况恩纶，屡俾酌用，而任事诸臣，似犹以“道学封疆”四字，据为铁案。先诸臣之心，或亦深防报复之事，而臣以为此过计也。年来之借东林以媚崔、魏者，其人自败，即不需东林报复；若其不附崔、魏，攻而去之者，其人既已乔岳矣，虽百东林，乌能报复之哉！<br><br>臣又从邸抄伏读圣旨，有“韩爌清忠有执，朕所鉴知”之论。仰天聪旷然，知人则哲。而近闻廷议殊有异同，可为大怪，爌之相业光伟，他不具论，即如红丸议起，举国沸腾，而爌独侃侃条揭。夫孙慎行，君子也，爌且不附，况它人乎？迨权奸表里，逆焰大张，爌以申救抵触，岸然投劾，读其陛辞三疏，字字秋霜，一时以为寇莱复生，赵鼎再出。而今推毂不及，点灼横加，则徒以禁票拟熊廷弼一事耳。夫廷弼罪即当诛，在爌不为无说。封疆夫事，累累有徒，而当时之议乃欲独杀一廷弼，岂平论哉！此爌之所以阁笔也。然究竟廷弼不死于封疆，而死于局面；不死于法吏，而死于奸珰：则又不可谓后之人能杀廷弼，而爌不能杀之也。又如词臣文震孟，正学劲骨，有古大臣之器，其乡人之月旦，比于陈寔、王烈。三月居官，昌言获罪，人又以方之罗伦、舒芬。有人如此雅谓千秋，而今起用之旨再下，谬悠之谭不已，甚有加之窝盗之名者，岂以其数十年之前，有其兄举人文从龙不逞之事乎？夫人知有从龙之不逞以为之兄，而不知有文征明之特行、文彭之至德以为之祖父。世不闻柳下惠膺盗跖之诛，司马牛受向魋之罚，震孟何罪，遭此嫌讥？抑臣又思故宪臣邹元，标理学宗王文成，鲠直类海忠介，业蒙明旨优恤矣，而易名之典，似当一并举行。至于海内誁学书院，凡经逆珰矫旨拆毁者，并宜令葺复如故。盖书院生祠相为负胜，生祠毁，书院岂不当复哉？<br><br>臣草疏毕，又窃念部臣王守履以进言之急，而犯失仪之条，皇上概纳其，言薄镌其级，仰见圣心之甚曲而厚。时经三月，惩创已深，履端更新，万灵共曜。倘蒙召复原官，则圣度极于如天，而朝仪亦因之愈肃矣。<br><br>崇祯看毕，批道：“朕屡旨起废，务秉虚公，酌量议用，有何方隅未化，正气未伸？这所奏不当。各处书院不许倡言创复，以滋纷扰。王守履混乱朝仪，业经薄罚，岂容荐举市私？该部知道。”这旨意一出，御史杨维垣，原是魏党漏网，见魏、崔势败，反上本攻他，希脱卸，心里却刻刻与东林为仇，乃又出一本，“为微臣平心入告，台臣我见未除，谨再疏申明，以祈圣鉴，以质公论事，”本上道：<br><br>臣世界已清一疏，原为台臣杨维垣而发也。特以意存微讽，语似含糊，玫蒙皇上责臣以不当。臣方惕息省愆，措躬无地，乃接邸报，见维垣有“词臣持论甚谬”一疏，辩折臣语甚力，则臣请先明前疏之意，而后维垣之所折臣者可乎？维垣去乘皇上之明断，继杨所修后而亦纠罪枢，又改鹾差而佐察，荷皇上之重任。及其入告诸疏，则深讶其不能仰副圣心，其若与皇上相然者。皇上之论，一则曰“分别门户，已非治征”，一则曰“化异为同”，一则曰“天下为公”。而维垣之言，则曰孙党、赵党、熊党、邹党。皇上之于韩爌、文震孟，曰“清忠有执”，曰“已着起用”，而维垣于二人，曰“非贤曰”，“不简”。是皇上于方隅无不化，而维垣实有未化；皇上正气无不伸，雀垣实有未伸；皇上事事处公，而维垣言言我见。据维垣折臣盛称东林，盖以东林之尊李三才而擭尘廷弼也。亦知东林中有首参魏忠贤二十四罪之杨涟，及提问崔呈秀欲赃拟戍之高攀龙乎？且当时之议，其于三才也，特推其挥雎之略，而未尝不指之为贪；于廷弼也，特未即西市之诛，而未尝不坐之以辟，则犹未为失论失刑也。若以今日言之，以忠贤之穷凶极恶，积赃无算，而维垣犹且尊之曰“厂臣公”，“厂臣不爱钱”，“厂臣为国为民，”而何况李三才？以五虎、五彪之结交近侍，律当处斩，法司奉有严谕，初议止于削夺，岂不亦骄儿擭之？而维垣身系言官，不闻驳正，又何尤于昔人之擭廷弼者乎？维垣又折臣盛称韩爌。夫舍爌。昭然抵触逆珰及抗疏撄祸之迹。而加以说情罔利莫须有之言即如廷弼一事，熿等票免一枭，未尝欲赦而用之也。至廷弼行贿之说，自是逆珰借此为杨、左诸人追赃地耳。逆珰初拟用移宫一案，杀杨、左诸人，及狱上而以为难于坐赃，于是再傅覆审改为封疆案，派赃毒比，此天下所共知者。维垣奈尚守是说乎？至不附红丸与孙慎行君子之说，臣言原非矛盾，盖慎行清望，较与王之寀不同，议论深，刻亦不失《春秋》书赵盾之法。夫董孤不为卖直，赵盾亦未尝贬贤，而奈何以臣言为谬也？维垣又折臣盛称文震孟。夫震孟，臣不更论。即如王纪清正著称，臣不知其与冤死之周朝瑞、冤戍之惠世扬踪迹何如，而但知纪以参沈忤珰而谴斥，震孟则以荐王纪而降削，均为得罪于逆珰者也。至以破帽策驴之辈，较之超阶躐级之俦，孰为荣辱？不等此也，宫保蟒玉之刘诏，何如桎梏械絷之耿如杞？自此义不明，而于是畏破帽策驴者，遂相率而为颂德，而希蟒玉玉驰驿者，遂呼义父、呼九千岁而不顾，可胜叹哉！维垣又折臣盛称邹元标。夫元标之似为两截人者，以其前峭直后宽和耳。若诋之为要钱多藏，则又是“厂臣不爱钱”之一转语，臣虽斩首穴脑，不敢命也。且逆珰之所驱学诸人，而拆毁书院者，其意正以钳学士大夫之口，而恣其无所不为之心。自元标以伪学见驱，而逆珰遂以真儒自命，学宫之席，俨然揖宣圣为平交，使誁学诸公而在，岂遂至此哉！<br><br>维垣又极力洗发臣“矫激假借”四字。夫臣之为此言，正为人之诋真狂狷为假名义者也。当魏、崔之世，人皆任真率性为颂德生祠，使有一人矫激假借而不颂不祠，岂不犹赖此人哉！而非谓臣有取于假，及东林贤者之于名义尽假也。东林已故及被难诸贤，自邹元标、王纪、高攀龙，杨涟之外，又如顾宪成、冯从吾、陈大绶、周顺昌、魏大中、周起元、周宗建之为真理学、真气节、真清标、真吏治，戍遣如赵南星真骨力、真担当，其余被废诸臣，臣不敢疏名以冒荐举之迹，而其间为真名贤、真豪杰者，多有其人。凡兹存没不同，并以真着。岂有所矫激假借而然哉！乃若维垣持论，臣心所未安者，更有之。维垣以为小人待其实满，可攻去之。必待小人之贯满，而已不知坏天下多少世界，杀天下多少正人，虽攻而去之，不亦晚矣？即如魏、崔之满贯久矣，使不遇圣明御极，亦谁有能攻而去之者乎、维垣到底以无可奈何之时为颂德生祠解嘲，而臣以大不然也。假今崔秀一舞蹈称臣于逆珰，其余诸臣便亦以为不可异同，而尽舞蹈臣乎？又令逆珰以兵劫诸臣，使叛逆，而诸臣便亦畏而从之，以为适值无可奈何之时乎？维垣又言今日之忠直，不当以崔、魏为对案，而臣谓正当以崔、魏对案也。夫人意见不同，议论偶异，总不足定贞邪。如宋臣苏轼之与程颐交诋为邪，而两人并自千古。我朝大礼之争论者，亦两贤之。而惟品节，大闲一失，遂分霄壤。夫品节至崔、魏而定矣。故有东林之人，为崔、魏所恨其抵触，畏其才望，而必欲杀之逐之者，此正人也；有攻东林之人，虽为崔、魏之所借，而劲节不阿，或逐或远者，此亦正人也。以崔、魏家邪正，譬之以镜别妍媸。维垣不取案于此。将安不东不西、半补半下之间，又即维垣所称乡愿之属乎？<br><br>总之，东林之取憎于逆珰独深，受祸独酷，在今日当曲原其高明之概，不当毛举其纤寸之瑕，而揭揭焉徒予逆珰以首功，反代逆珰而分谤，斯亦不善立论者矣。<br><br>这本一上，崇祯明明晓得杨维垣是逆党漏网，倪元璐是东林正人，本上且未明白揭，出但批道：“朕总揽人才，一秉虚公。诸臣亦真消融意见，不互相诋詈。至于宣众郁、集群议，惟在起废一节。已下所司，着铨臣皆伋访确具奏。”从此朝里公论囗明，翻尽案，正中君子一连几本，其中备说杨涟之死只为上本劾魏忠贤二十四大罪，缪昌期之死只为代杨涟删润本稿，万为劾魏忠贤，李应升为申救万及阻忠贤陵工叙功，魏大中是不肯与他宗作侄，周顺昌是为魏大中寄子，左光卜、袁化中、周朝端都为不肯附逆，反行抵触，高攀龙为劾崔呈秀，要问他充军，夏之令是为奸细傅孟春与忠贤相忤，苏继欧曾送饭与杨涟，又与崔呈秀有隙，周起元为与织造太监争论同知杨姜，因而波及黄尊素：这受害各官俱系锄奸报国，无辜死，并无赃罪，委实可怜。崇祯皇帝不觉恻然动心。暗想：移官一事，也是臣子微苦心，况二十四罪款款切中逆珰，竟被惨刑灸死，家业破尽；高攀龙死以执法，尚念念不忘朝廷；其余都以触珰被害。今珰等伏辜，诸臣不加赠谥，何以激劝将来？傅谕吏部道：<br><br>朕承祖宗鸿基，嗣位大宝，早夜思维，沉精合理。稔知巨恶魏忠贤等，窃先帝之宠灵，擅朝廷之威福，密结群奸，矫诬善类，稍有触忌，肆行惨杀。年来诬蔑不知几许，削夺不知几许，幽圄蔽日，沉累弥天，冤抑无伸，上于玄象，以至星陨地裂，岁祲兵连，不可谓非逆辈所致也。今魏忠贤、崔呈秀天刑已殛，臣民之愤稍舒，而诏狱魂犹郁，岂所昭朕维新之治乎？着该部院并九卿科道，将已前斥害臣公酌议，采择官评。有非法禁死、情最可悯者，应褒赠即与褒赠，应萌恤即与萌恤。其削夺牵连者，应复官即与复官。应起用即与起用。有身故捏赃难结，家属波累犹羁者，应开释即与开释，勿致久淹，副朕好生之意。呜呼！天网恢恢，无奸不破；王道荡荡，有侧宜平。朕兹宽结解郁，咸与昭苏，阶之正直。以后诸臣大家以国事为重，毋寻玄黄之角，体朕平明之治。钦此。<br><br>圣谕一下，众官会议具奏，随将原任都察院左都御史高攀龙，赠太子少保、兵部尚书、谥忠宪；原任都察院左副都御史杨涟，赠太子少保、兵部尚书、谥忠烈；原任都察院左佥都御史左光斗，赠右副都御史；任应天巡抚右佥都御史周起元，赠兵部左侍郎；任工部屯田中万，赠光禄寺卿；原任翰林院右谕德缪昌期，赠事府詹事；原任吏部都给事中魏大中，原任吏部文选司员外郎周顺昌，原任吏部考功司郎中苏继欧，并赠太常寺卿；任福建道史周宗建，任福建道御史李应升，原任山东道御史黄尊素，任太仆寺少卿周朝瑞，原任河南道御史袁化中，原任陕西按察司副使顾大章，原任山西道御史吴裕中，原任四川道御史夏之令，任扬州府知府刘铎，并赠太仆寺卿；原任翰林院检讨丁干学，赠侍读学士；原任军都督府经历张汶，赠刑部员外郎。以各官俱荫一子入监读书。圣旨批准发下。不一日，奉旨又杨涟已追在赃银三百两，给杨涟母赡养。忠魂一一得雪，海内人人瞻仰。有诗为证：<br><br>　　　　死忠自了为臣事，岂恋褒封纸一张。<br>　　　　遭遇圣明颂异数，冁然含笑在泉壤。此是崇祯元年事。二年四月，倪元璐已蒙圣旨升翰林院侍誁，为《三朝要典》又上一本，“公议自存，私书当毁，敬陈肤见，以襄荡平之治事，”本上道：<br><br>臣观梃击、红丸、移宫之三议，哄于清流，而《三朝要典》之书，成于逆竖。其议不可不兼行，而其书不可不速退。盖主梃击者，力擭东宫；争梃击者，计安神祖。主红丸者，仗义之言；争红丸者，原心之语。主移者，弭变于几先；争移宫者，持平于事后。六者各有其是，未可偏非。总在逆珰未用之先，群小未升之日，虽甚水火，不害埙篪。此一局也。既而杨涟二十四罪之疏发，魏广微此辈门户之说兴，于是逆珰杀人钊借三案，群小求富贵则又借三案。经此二借，而三案之面目全非。故凡推慈归孝不先皇，犹夫颂德称功于义父。又一局也。网已密犹疑有遗鳞，劫极重或忧其翻局。于是崔、魏而奸，乃始创立私编，标题《要典》。以之批根今日，则众正之党碑；以之免死他年，即上公之铁券。又一局也。由此而观，三案者，天下之公议；《要典》者，魏氏之私书。三案自三案，《要典》自《要典》。翻即纷嚣，改亦多事。如臣所见，惟有毁之而已。夫以阉竖之权，而屈役史臣之笔，亘古未闻，当毁一。未易代而有编年，不直书而加论断。若云彷佛明伦，规模大典，则是魏忠贤欲与肃皇帝争圣，崔呈秀可与张孚敬比贤，悖道非伦，当毁二。矫诬先帝为撰宸篇，既不可比司马光《资治通鉴》之书，亦不得援宋神宗手制序文为例，假窃诬妄，当毁三。又况史局将开，馆抄具备，七载非难稽之世，《实录》有本等之书，何事此骈枝，供人唾骂，当毁四。逆珰之遗一日不湮，则公正之愤心千年不释也。伏乞敕下该部，立将《三朝要典》锓存书板，尽行焚毁。仍命阁臣择期开馆，纂修天启七年实录，而又命纂修词臣，捐化成心，编纂信史。至于一切妖言市语。如旧傅《点将》之谣，新腾《选佛》之说，毋许妄列奏牍，横起风波，则廓然荡平，偕于大道矣。崇祯看了此本，立批礼部将《三朝要典》登时烧毁，又命内阁开馆纂修实录。真正无言不行，人心悦服。未知后来如何，且听下回分解。