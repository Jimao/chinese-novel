

						&nbsp;&nbsp;　　却说九侯一日升帐，问勾龙曰：“九黎自败入城，今经月余，并不出战。足下高明，此是何意？”勾龙笑曰：“九黎自乱天下，掳掠人民，闻他城中积有四五年粮草，前被我兵杀败，不出敌者，为退守计也。彼料我兵远来，粮草不接，求战个得，必然思归。若一退兵，彼兵从掩杀来，无不胜理。”九侯闻言大惊曰：“我等深入其地，中彼计矣！”勾龙曰：“诸君放心，某料九黎有勇无谋，但只倚九宫阵为势，前以大败，今不敢远出。为今之计，诸君可传号令，来日具用火枪、火箭、火铳、火炮攻城。若城一破，九黎可擒矣；若城不破，一面攻城，一面退兵，埋伏两军于山林之中，放炮为号，以防追兵。日则攻城，夜则退兵，此保全之计。若得粮尽退兵，九黎知道，后兵追袭，我等退之不及，反遭其害矣。”九侯大悦，即密传令，来日依计而行，三军准备攻城之物。<br>&nbsp;&nbsp;　　次日平明，九路诸侯各领兵齐至城下。城上九黎分守四门，城上城下大喊，滚木、擂石、火炮、火铳、火枪、火箭，上下攻打，直至黄昏，九侯收兵回营。即传令留下更鼓手，传点各寨俱带干粮，漏夜退兵。次日，埋伏兵见无追兵，亦各退回大路相会。九路诸侯各领本部人马辞别，各归本国，勾龙亦领兵回朝。<br>&nbsp;&nbsp;　　却说九黎分付城中严加防守，恐众诸侯又来攻城。一日不见诸侯兵出，心中甚疑，兄弟自相议曰：“昨日攻城何急，今日不见兵出，此是何意？”黎文曰：“莫非别生计策，今夜偷入我城？”黎武曰：“非也。但各严守，且看明日如何？”兄弟各去防守。次日又不见兵出，正在疑惑之际，探马来报曰：“昨夜城外，诸侯寨中，并不闻更鼓之声，不知何意？”黎巨曰：“必是粮尽，徹兵暗自退去。”黎廉曰：“不可造次。闻勾龙诡计甚多，见我兵不战，此引敌之计。”黎武曰：“追之不可，待小弟哨探，看其虚实。”黎贪曰：“贤弟务宜仔细！”黎武带了三千人马，使小卒至各寨边密探，并不见有一人。小卒回报曰：“俱是空寨，但不知四路可有伏兵？”黎武曰：“无矣，皆粮尽暗逃矣。”即催兵杀进，果然俱是空寨。黎武回城见八黎曰：“诸候皆逃矣，只留空寨，乱堆烟火以惑我军。及早追赶，诸候可擒。”黎贪曰：“不可。已去三日矣，追之无益。彼既已去，我等只是紧守各处关隘。”八黎曰：“长兄所见大妙。”九黎兄弟作一大筵，尽醉而散。<br>&nbsp;&nbsp;　　话分两头。却说九路诸候各回本国，勾龙回朝，那日少昊升殿，群臣拜舞已毕，勾龙入奏前事。帝闻奏大悦，重加勾龙升赏而退。自此天下稍平，八方无事。帝在位八十四年，寿一百岁，葬于云阳，故后世又曰云阳氏。帝无嗣，众臣立帝兄昌意之子高阳氏，是为颛顼帝。不知后来如何，且听下回分解。<br>						