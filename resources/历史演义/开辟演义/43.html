

						&nbsp;&nbsp;　　却说尧帝治天下七十年。皇后名女皇，生一子名丹朱。帝每观之，不足以承天下。每欲求贤自代，奈一时未得其人。<br>&nbsp;&nbsp;　　却说箕山有一隐士，以树为巢，而息其上，不肯告人以姓名，人只号他作巢父。不与远方人交通，衣食自足。夏则巢居，冬则穴处。无杯盂，以手捧水而饮之。人见其饮无杯，以瓢遗之。许由授以操。饮罢，挂于树枝，风吹瓢动，历历有声。巢父恶其繁，取而弃之。<br>&nbsp;&nbsp;　　尧帝闻其贤，亲赍图籍到山，以天下让之。巢父曰：“君之牧天下，犹予之牧孤犊，焉用惴惴。然以所牧而与予，予无用天下为也。”不顾尧帝，径牵犊而去。帝纳闷回朝。<br>&nbsp;&nbsp;　　又闻得箕山隐士许由，与巢父极相善，埋名市泽之中。帝遣使至其家，请他入朝，致天下而让焉。许由延使入坐，安之宿歇，走告巢父。巢父正在树上睡熟，闻树下有人呼唤，启窗视之，见是许由，立在月下。召他上来，问曰：“汝深夜到此何干？”许由欲说不敢说，半吞半吐的。巢父曰：“贤弟有话明说，我代汝区画便是。”许由方说：“尧帝已知其名，欲以天下让我，还是受之，还是辞之？”巢父大怒，责许由曰：“何不隐汝形，韬汝光，令人晓得姓名，把那天下来相累。汝非吾友也！”即击其膺。而速下之。许由被巢父责了一顿，奔走回家，对使者曰：“匹夫结志，固如磐石。采山饮泽，所以养性。非以食天下也。”辞却使者。遂退耕于中岳颖水之阳，箕山之下。<br>&nbsp;&nbsp;　　使者回朝，奏许由高致，不肯受天下之任。帝曰：“此乃高士，他必怪朕不亲造其庐，所以不来。须待朕亲访让之。”遂责图籍，与二三文武到市泽。见他门户封闭，问于市人，市人说：“他退耕于箕山下去了。”帝即访到箕山下，见他与妻二人坐在大树下，补衣曝日。帝趋向前施礼，谓之曰：“朕自即位以来，经营宵旰起早睡晚，今天下稍得治平。久闻高士有德，分明日月出矣，而我爝火不息，其于光也，不亦难乎！分明时雨降矣，而我犹然浸灌，其于泽也，不亦劳乎！夫子立，而天下可以大治，我敢贪位蔽贤乎！请致天下。”许由曰：“子今治天下，天下既已治矣，而我犹代子，吾将为名，名者实之宾也，吾将为宾乎！鹪鹩巢于深林，不过一枝。偃鼠饮河，不过满腹。归休于君，吾无所用天下为也。”不顾尧帝，遂与妻子竟入深林去了。<br>						