

						&nbsp;&nbsp;　　却说天皇氏者，自盘古氏返西之后，阴阳正气交媾，木德王岁起于摄提，冲动四象，结成一大石球，滚化出十二小球，乃一日降世，球内皆生出一人，共十三人，惟天皇氏全身皆白色，长三丈五尺，面如傅粉，唇若涂朱。其兄弟十二人尊之为主，继盘古氏以治理天下，原未取有姓名，各星散而居。自此，天下四大部洲，或天降，或地生，或三，或五，皆成人形。<br>&nbsp;&nbsp;　　天皇氏天灵澹泊，无为而治平，不言而俗化。乃召兄弟十二人于前曰：“盘古氏明天地之道，达阴阳之理，为三才首君而开混沌。吾蒙诸弟推立，欲置天地行运之道、父母相生之理，以天于地支相配，辑定时候，吾亦不知其可否，故召弟等商之。”十二弟齐声对曰：“闻混沌初分之时，天干藏于上，地支埋于下。但不知我兄今如何而取用也？”天皇曰：“天干者，乃十父也：<br>&nbsp;&nbsp;　　甲，名曰阏逢：<br>&nbsp;&nbsp;　　乙，名曰旃蒙；<br>&nbsp;&nbsp;　　丙，名曰柔兆；<br>&nbsp;&nbsp;　　丁，名曰疆圉；<br>&nbsp;&nbsp;　　戊，名曰著雍；<br>&nbsp;&nbsp;　　己，名曰屠维；<br>&nbsp;&nbsp;　　庚，名曰上章；<br>&nbsp;&nbsp;　　辛，名曰重光；<br>&nbsp;&nbsp;　　壬，名曰玄黓音义；<br>&nbsp;&nbsp;　　癸，名曰昭阳，<br>&nbsp;&nbsp;　　地支者，乃十二母也：<br>&nbsp;&nbsp;　　子，名曰困敦，为混沌万物之初萌，藏黄泉之下；<br>&nbsp;&nbsp;　　丑，名曰赤奋若——气运奋迅而起，万物无不若其性；<br>&nbsp;&nbsp;　　寅，名曰摄提格——万物承阳而起；<br>&nbsp;&nbsp;　　卯，名曰单阏——阳气推万物而起；<br>&nbsp;&nbsp;　　辰，名曰执徐——伏蛰之物，而敷舒出；<br>&nbsp;&nbsp;　　巳，名曰六荒落——万物炽盛而出，霍然落之；<br>&nbsp;&nbsp;　　午，名曰敦牂——万物壮盛也；<br>&nbsp;&nbsp;　　未，名曰协洽——阴阳和合，万物化生；<br>&nbsp;&nbsp;　　申，名曰涒音敦滩——万物吐秀，倾垂也；<br>&nbsp;&nbsp;　　酉，名曰作噩音约——万物皆芒枝起；<br>&nbsp;&nbsp;　　戌，名曰阉茂——万物皆蔽冒也；<br>&nbsp;&nbsp;　　亥，名曰大渊献——万物于天，深盖藏也。”<br>&nbsp;&nbsp;　　十二弟又启曰：“然则天干十，地支十二，何以用之乎？”天皇教之曰：“天于降合，地支生长，每与相配，如甲配子，乙配丑，轮流相合，周而复始，而为六十甲子，万物滋生于中。盖因盘古氏既开天，而未治十干之名，既辟地，而未定十二支之义，吾今立十于以定岁次，立十二支以定四时。岁时既定，则民始知天道之所向矣。”<br>&nbsp;&nbsp;　　十二弟闻说，各大欢喜，唯唯而退。自此，天地位焉，万物育焉，颇通君臣之义。但人间诸事，皆未设置。《通鉴》载：天皇兄弟十三人共治天下一万八千岁，继之地皇氏生焉。不知后事若何，且听下回分解。<br>						