

						&nbsp;&nbsp;　　却说禹王自会诸侯回朝，一日升殿，群臣朝毕。有一臣姓仪名狄，生得头偏面陋，鼻勾耳薄，专一好沉湎留连之乐，出班奏曰：“臣思乳浆为酒，味甘而气臊，非所以奠神明养圣志者。臣于诸乐中，取其暖热甘苦者为未作麯，酿酒。以米热炊和麯，觉气味香芬，可以通和血脉，畅快肌肤，忧可以为喜，乐可以忘饥。”王命取来尝之，放于龙书案上，闻其香味，遂连饮数杯，不觉酩酊大醉，侍臣扶入寝宫。群臣皆散，俱到仪狄府求饮。仪狄出酒，众臣饮毕，皆曰：“此酒可以润皮肤，行气血，遮风寒，可为千古之宝。”各求酒方去仿造。<br>&nbsp;&nbsp;　　却说王睡至四更，醒来大惊，急出设朝，聚文武多官，拜舞毕，王宣仪狄，谓之曰：“卿昨进酒，果胜乳浆，少饮则血气通，多饮则心性乱，恐后世人嗜其甘香，饮之不节，必有因酒而亡国丧家者。速宜灭之，勿传天下，以害后人。”即当殴贬仪狄为庶民，禁止不许造饮。岂知革一弊，兴一弊。只知贬狄为民，怎知狄回家，暗造发卖。众臣得酒方，亦皆在自家造饮。王不之知也。俗云，家家造私酒，不犯是高手。信有之乎。<br>&nbsp;&nbsp;　　且说王一日登殿，欲会东西两路诸侯于会稽，命益领旨前去。益辞王先行，会东西二路诸侯。二十九位，乃伏羲、神农、黄帝、尧、舜朝封立者，不知姓名是谁，且看开列于左：<br>&nbsp;&nbsp;　　女皇侯　史皇侯　柏皇侯　无怀侯　昊英侯　辰放侯　阴康侯<br>&nbsp;&nbsp;　　葛伯侯　赫胥侯　尊卢侯　栗陆侯　临魁侯　帝承侯　帝明侯<br>&nbsp;&nbsp;　　帝来侯　帝里侯　帝宜侯　成帝侯　榆罔侯　有扈侯　茶乡侯<br>&nbsp;&nbsp;　　庸成侯　征黎侯　三危侯　小英侯　正地侯　启统侯　定日侯　防风侯<br>&nbsp;&nbsp;　　王命排驾，同群臣不数日到了会稽。诸侯齐列迎驾，各带文武于会稽俟候。<br>&nbsp;&nbsp;　　次日王登坛，众侯朝参，山呼拜舞毕，益出班奏曰：“蒙主上旨意，召东西二十九路诸侯俱到，惟防风侯一路荒氵㸒贪财，不遵王命，至今未到。”王闻奏，大怒曰：“寡人治天下，四夷宾服，防风侯何故违命！”承直官奏道：“防风侯见在候旨。”王曰：“宣来。”侯随宣至坛，拜伏于地。王问曰：“寡人行召命已久，众诸侯旨至，汝何迟延？身为国主，而贪财好色，弁髦王朝，朝廷三尺，岂私卿！”防风侯奏曰：“因道路崎岖，洪水涭湿，故此来迟。”王顾众侯曰：“卿等俱自本国来此，有洪水湿道路否？”众侯齐奏曰：“自我主治水之后，并未遇水之害，臣等不敢妄奏。”王听罢大怒，骂曰：“匹夫为私己来迟，敢出此乱言。寡人治洪水，四方皆平，何独汝行便逢湿浸，想必一路搔扰民财，故来迟也！”命益于彼军中搜之，果搜出金帛十八车，美女九人。益不敢隐讳，当王直奏。王大怒，命牵出于盟坛下，斩首号令。<br>&nbsp;&nbsp;　　王命宣其子为防风侯。众臣奏其无子。命去其国号，以地土分邻国治之。美女发回原籍，金帛分赏众侯文武。命排宴款待众侯，只饮醴酪，禁止仪狄之酿。众侯群臣皆依次序，燕翅列坐毕，酒行三巡，肴过五味，奏大夏之乐。此宴十分齐整，君臣欢畅。王大悦，命止乐，语众侯曰：“前者仪狄所进之酒，闻之香美，饮之昏醉，乱性之媒，非此而谁！人性既乱，终必氵㸒荡废堕，纪纲事几，不至于丛脞而不止者。况人非尧舜，安能早烛其几，不为所溺哉？朕所以疏仪狄而绝旨酒，无非为世界杜却祸根。卿等当以朕之言为然，毋眩惑仪狄可也。”众侯皆唯唯听命。宴罢，王又与众诸侯曰：“卿等回国，当以赤子视民，广施仁政，无如防风侯自取罪僇。”众侯叩谢而退。次日王登坛，众侯朝拜辞王，各回本国。王登车驾回朝，众侯远送，各别而去。自此天下大治，四夷朝贡，万民安业。<br>&nbsp;&nbsp;　　忽一日，日转西南，云生东北，上天雨金三日夜，殿阶俱满。王升殿，文武朝贺山呼礼毕，王命侍臣搬运，数计一百八十九万零。王命众臣分均十分，将一分入库，一分分赏众臣，八分分解天下诸侯，施济孤寒贫苦之民，毋得虚应故事，务沾实惠。众臣称扬圣德，朝散不题。<br>&nbsp;&nbsp;　　再说王自受位以来，焦劳万几，无敢少怠。菲饮食而致孝乎鬼神，恶衣服而致美乎黻冕，卑宫室而尽力乎沟洫，天下因以太平。一日沾疾不起，众巨入内，问安进药。王曰：“生寄死归，有生必有死，药岂可疗人疾苦，岂能医人不死哉！”众臣见王不肯服药，叩首以问后事。王曰：“朕年百岁，死何足虑？朕观诸臣中，能成天下者，惟益一人耳。朕崩后，汝诸臣立益为王，以承天下。”言讫而崩。王在位二十六年，寿百岁。<br>&nbsp;&nbsp;　　益闻王言，自知王子启贤明，不敢当天子之位，避于箕山。众臣殡王于涂山。天下诸侯朝觐及讴歌讼狱者，不知益而知启，推之即位。皆曰，吾君之子也。<br>&nbsp;&nbsp;　　补遗：禹王娶涂山氏之女，生三子：长曰启，承其本姓夏；次曰宰，为顾氏；三曰罕，封庆余王，即姓余氏。涂山氏能明训教而致其化，三子皆贤明而知王事，达君臣之义，持禹王之功。故启继父世以有天下。初禹荐益，封之百里，每观其贤，行事合道，欲授以大位。益闻避之。天下诸侯推启为君。启亦知益贤明，即位之日，即命召益为辅佐，不一年而益殁。后启即献牺牲以祭之<br>						