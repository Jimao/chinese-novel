

						&nbsp;&nbsp;　　话说武丁居丧，三年不言，既免丧亦不言。于丁巳年即位，群臣朝贺毕，帝以甘盘为相，辅佐天下。帝为人恭默思道。一日梦上帝赉以良弼，次日升殿，众臣朝参礼毕，帝曰：“朕昨夜梦上帝赉以良弼，其形似立鱼，约身长丈余，唇旁微须，朕遍观卿等，皆非梦中之人，想必有圣贤隐于草野，朕欲求之，卿等以为何好？”甘盘奏曰：“梦昧之事，不可尽信，亦不可不信。臣访有此人，召而用之，便见端的。”帝曰：“朕料此梦，决不虚妄，定有是人。”即命画工，以梦中之形，一一指示写出，使人旁求于天下。<br>&nbsp;&nbsp;　　却说梦中之人，乃傅说是也。傅说家贫，居住虞、虢之界。虞、虢为水冲坏道，差肾靡役徒夫并雇民夫代筑。傅说亦充代筑，觅资以供衣食。一日正在版筑，适使臣郑达赉形至，见博说形貌相肖，即向前施礼，言曰：“今主上梦上帝赉以良弼，命使以梦形，四方寻觅。某幸至此，观见足下之形，大有相似。足下可弃此就彼，同某入朝见帝，必高爵大用。”傅说曰：“鄙人乃草莽村夫，安敢见帝？”郑达曰：“君命不可违也，可与某同行面君。”傅说只得去锄，收拾行李，与郑达至京不题。<br>&nbsp;&nbsp;　　再说武丁自梦上帝费以良弼之后，朝夕想梦中人。一日早朝，怎见得，有诗曰：<br>&nbsp;&nbsp;　　众将声呼不酿诗，珠帘高卷五更移。<br>&nbsp;&nbsp;　　鼓声居左钟居右，文列于东武列西。<br>&nbsp;&nbsp;　　金殿净鞭三下响，玉阶鹓鹭两班齐。<br>&nbsp;&nbsp;　　晓星未落群星拱，驾出龙床秉玉珪。<br>&nbsp;&nbsp;　　帝升殿，众臣舞蹈毕，传奏官启：“有使臣郑达，带梦形之人回朝。”帝闻奏，龙颜大悦，亲下殿近前一见，傅说拜伏于地，即扶起笑曰：“是此人也！”同上殿，赐绣墩坐而问曰：“朕欲治天下之务，当如之何则可？”傅说对曰：“当以仁义礼智信为先，继以勤谨和缓慈爱。”帝闻言大悦，封傅说居相位，未半载而天下大治。<br>&nbsp;&nbsp;　　一日帝排驾，同群臣出祭成汤。帝正祷祝下拜，忽有飞雉升于炉鼎而鸣，帝恐为不祥，祭毕，以祖训诸王，内反诸己，以思王道。三年，蛮夷编发重译来朝者六国，惟鬼方夏称獯鬻，商称鬼方，周称俨狁，秦汉称匈奴之国无道，恃顽不朝。帝命傅说兴兵伐之。未知胜负若何，且听下回分解。<br>						