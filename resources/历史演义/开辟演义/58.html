

						&nbsp;&nbsp;　　却说帝杼弱冠，遭家未竞，与先王少康共历艰险。有英毅之资，师禹王行事。诸侯来朝，坐享安靖。甲辰年嗣位，庚申年崩，在位十有七年，寿三十有九岁，传子槐立，是为帝槐。于辛酉元年嗣位，东九夷来御，四方无事。享国二十有六年崩，传子芒立，是为帝芒。<br>&nbsp;&nbsp;　　丁亥年嗣位，众臣朝贺毕，帝芒曰：“朕欲同卿等，以玄圭宾于河东，狩于海，可乎？”众臣奏曰：“陛下溥施盛德，无有不可。”帝芒闻奏大悦。<br>&nbsp;&nbsp;　　次日帝芒排驾，执玄圭古聘贤用圭，王帝用玄圭，公用献圭，侯用信圭，伯用躬圭，子用榖璧，男用蒲璧，备祭礼，至河边祷告河神，祝之曰：<br>&nbsp;&nbsp;　　朕芒承祖天下，以摄万民，敢不取信于四方，而竞祖业。今朕祷尔河神，掷玄圭于河内，以表朕心。如朕不仁，神其降诸。<br>&nbsp;&nbsp;　　帝芒祷毕，以玄圭掷于河中。又同众臣起身至海。河海清平。帝芒回朝，天下太平。帝芒崩，遗命嘱咐，传子泄立，是为帝泄。<br>&nbsp;&nbsp;　　乙巳年帝泄即位，乃设早朝，百官奏六夷各遣使入贡。帝将所受之贡物，问众臣曰：“今外夷宾服，各献其万物，朕用何物以答之。”有臣出班奏曰：“臣闻太祖时，夷人贡物，止答之以土产，相沿已久。至太康失位，四夷皆叛，至帝相乃征外夷，迨四方平，然后来贡。今陛下宜赐爵，上封号，以来贡先后，为高下厚薄，则夷不敢背叛矣！”帝泄闻奏大悦，即命厚赏使臣，加封命之制爵，各为本地王位。夷使谢恩回国。自此俱各降服，无敢异心。<br>&nbsp;&nbsp;　　帝泄在位十有六年而崩，传子不降立，是为帝不降。辛酉年即位，享太平之国，五十九载而崩，寿七十岁。不传子传弟扃即位，是为帝扃。庚申年嗣位，亦享太平之国，二十一年而崩，寿四十岁。传子廑立，是为帝廑。辛已年嗣位，亦享太平之国，二十一年而崩，寿三十六岁。帝廑复传不降之子孔甲立，是为帝孔甲。<br>&nbsp;&nbsp;　　已上七帝，共治天下一百八十八载，风调雨顺，国泰民安，诸侯来朝，四夷宾服，群臣尊君。不知后来如何，且听下回分解。<br>						