

						&nbsp;&nbsp;　　却说太昊伏羲氏，其母乃燧人氏之女也，名诸英，住于华胥陕西蓝田。一日闲嬉游入山中，见有一巨人足迹，羲母以脚履之，自觉意有所动。忽然虹光罩身，遂因而有娠。怀十六个月，生帝于成纪。长成三十有六岁，首若蛇形，身长三丈六尺，能仰观星象于天，俯察山川于地。人民感戴，推之为君。木居五行之首，以木德继天而王；风为姓，衣服、旌旄、旗节皆尚青色。建都于宛邱。帝居位，上合天心，下合人望，以共工氏为上相，柏皇氏为下相，朱襄氏、昊英氏常居左右；栗陆氏居北，赫胥氏居南，昆吾氏居西，葛天氏居东，阴康氏居下。已上文武诸臣，各秉贤良，伏羲帝命分理宇内庶务，而政大治。<br>&nbsp;&nbsp;　　帝教民作网罟，捕鱼虾以赡民用；又教民养六畜以充庖厨，備为牺牲，享神祗，万民欢悦。又称帝曰庖牺氏。<br>&nbsp;&nbsp;　　帝一日升殿，群臣拜舞已毕，两班侍立。帝曰：“人皇氏定男女匹配，不至淆乱，诚乃万世不易之法也，但要明其嫁娶，行其俪皮之礼，通媒妁，方可以重人伦大典。”群臣奏请曰：“何以为通媒的嫁娶之义？”帝曰：“通媒的者，凡欲娶人女，必先用一人为媒，去女家说合，为之通媒的也。以女从夫曰嫁，取女为妻曰娶。欲定其亲，当先行俪皮之礼，以合配偶，方重人伦大典。卿等谓其何如？”群臣咸对曰：“圣哉，斯言也！”帝见奏大悦，即命晓谕天下人民。俱依此礼而行。群臣皆退不题。<br>&nbsp;&nbsp;　　却说中皇氏苍颉生四目，有睿德，能书，及长，登阳墟之山，涉元扈、洛水之汭。一日，有一霛灵龟负一丹书前来，苍颉一见，拜而受之，袖入家中，朝夕读诵，遂能通天地之变化。仰观奎星圆曲之势，俯察山川鸟迹龟文，指掌而创文字。文字成，天雨粟，神鬼夜号。一日，太昊帝升殿，群臣侍立，帝问曰：“昨者上无雨粟，鬼神夜哭，此主何事？”苍颉出班奏曰：“臣至元扈、洛水之汭，忽见一龟从河而起，负有丹书。臣取回家开读，遂而悟得，创成文字，天为雨粟，鬼为夜泣，不想惊动圣上，臣该万死！”帝闻奏大喜，问曰：“此丹书何在？”苍颉奏曰：“臣带在此，正欲奏知我主，不意皇上下问，”言罢即于袖中取出丹书进上。帝于御案上展开，从头至尾一观玩，问曰：“卿得此丹书，悉解其中之意味否？”苍颉奏曰：“臣颇识之。”帝曰：“内中何誯唱？”颉曰：“内皆教人以书制六体文字之式。”帝问曰：“何谓六体？”颉奏曰：“<br>&nbsp;&nbsp;　　一曰象形。夫象形者，谓日月之类，以象日月形体而为之也。<br>&nbsp;&nbsp;　　二曰假假，谓令长之类，一字两用也。<br>&nbsp;&nbsp;　　三曰指事，谓上下之类。人在一上为上，人在一下为下。人各有其处，事得其宜，故以指事也。<br>&nbsp;&nbsp;　　四曰会意，谓武信之类。人言为信，止戈为武，会合人意也。<br>&nbsp;&nbsp;　　五曰转注，谓考老之类，建类一首，文意相受，左右相注。<br>&nbsp;&nbsp;　　六曰谐声，谓形声者。如江河，皆以水为形，以工、可为声也。<br>&nbsp;&nbsp;　　他日，天下义礼必归于文字，文字必归于六书矣。”帝闻苍颉之奏，满心大喜曰：“卿可将此六书更加详解，朕着臣下抄写，传之教台，命布教天下，民得文字，如眼重明，此卿万世之功也。”苍颉并群臣皆顿首拜谢而散。苍颉即日增补六书，以代结绳之政。帝即敕命教台，抄录布于天下。人民得以识字，皆大欢喜，而天下文字自此始也。不知后来如何，且听下回分解。<br>						