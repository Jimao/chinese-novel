

						&nbsp;&nbsp;　　却说尧帝既崩，诸侯成立舜为天子。于丙辰年即位，以土德王，建都于蒲版。国号有虞氏。舜帝乃黄帝八代孙也。父瞽叟，母握登，见大虹意感而生舜于姚墟。正月上日，受命于文祖，摄行天下事。群臣朝贺，山呼拜舞毕。舜帝知高阳氏有八才人，天下谓之八恺，颛顼朝曾同勾龙征灭九黎，八人皆老迈。帝登基，命召至朝，使主后土。八恺名曰苍舒、愦凯，梼戭、大临、庞降、庭坚、仲容、叔达，皆贤能。又高辛氏有才子八人，天下谓之八元，曾同尧帝谏挚帝无道，亦皆老迈。舜知其贤能，命召至朝，封为种谷侯，使教人种布五谷于四方。八元名伯奋、仲堪、叔献、季仲、伯虎、仲熊、权豹、季狸。又封禹为司空，进宅百揆。封弃为后稷，教民稼穑。封契为司徒，敷五教。封皋陶为上师，明五刑。封垂为共工，理百工。封益为虞侯，治山泽。封伯夷为秩宗，典三礼。夔典乐，龙作纳言。是所谓九官也，各执一务。<br>&nbsp;&nbsp;　　舜帝自察璇玑玉衡，以齐七政，以象星辰之位。广开视听，求贤自辅。立诽谤之木，设旌谏之鼓，以广直言之路。访不逮于总章，养国老于上痒，养庶老于下庠。宪其行止，责德尚齿。藏金银于巉岩之山，捐珠玉于五湖之渊。杜邪氵㸒而绝觊媚。作米廪以藏帝籍，立两学以教国士。戴其功以加四海。<br>&nbsp;&nbsp;　　恭已无为。而天下大治。麟凤呈祥，云霞献瑞。但不知后事如何，且听下回分解。<br>						