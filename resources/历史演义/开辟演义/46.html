

						&nbsp;&nbsp;　　却说舜帝自即位以来，无日不以天下民为念，乃弹五弦之琴，歌南风之诗：<br>&nbsp;&nbsp;　　南风之薰兮，可以解吾民之愠兮。<br>&nbsp;&nbsp;　　南风之时兮，可以阜吾民之财兮。<br>&nbsp;&nbsp;　　帝又思之乐教天下。一日升殿，文武朝见已毕，帝问群臣曰：“朕欲正音乐以教天下，谁为可任？”重黎出班奏曰：“夔足可任。”帝悦，即以夔为正乐官，命延益八弦为二十五弦之瑟。夔领旨。于是造九韶之乐，布六列六英，以明帝德。乐成，舜帝早朝，夔进乐器，奏曰：“臣前领旨，制造八弦为二十五弦之瑟，呈上陛下，龙目观看。”帝取于御案视之，巧妙极甚。<br>&nbsp;&nbsp;　　帝大喜，命夔从首至尾，演弹整操，看其果否何如。夔领命，乃一弹操，远近闻之，爽心通窍，悦耳开目，草木亦为生辉。真可正六律，和五音，以通八风，帝曰：“卿何以识之？”夔奏曰：“臣以四方四维配合而成。”帝曰：“夫乐，天地之精，得失之节。故惟圣人和乐之本。今卿能和之，则天道正而四时序，人民安而五谷登。用平天下，一夔足矣。”命作太平筵宴，以待群臣。帝自歌南风之诗，调七弦之琴，弹二十五弦之瑟。命禹与九韶之乐。帝重加赏赐，群臣谢恩而退。<br>&nbsp;&nbsp;　　自此天下太平，万象明德，皆自帝始。时景星出，卿云兴，风凰来仪。近臣奏知，帝登殿，百工相和而歌。帝乃偶之曰：<br>&nbsp;&nbsp;　　卿云烂兮，礼缦缦。日月光华，旦复旦。<br>&nbsp;&nbsp;　　八伯咸进，稽首曰：<br>&nbsp;&nbsp;　　明明上帝，烂然星陈，日月光华，弘于一人。<br>&nbsp;&nbsp;　　帝闻奏大悦，群臣庆贺。君臣筵宴，日暮而散。<br>						