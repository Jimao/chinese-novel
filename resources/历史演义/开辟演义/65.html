

						&nbsp;&nbsp;　　却说桀见人马至近，乃葛伯侯一支人马，未曾会合，故于此处相遇。葛侯见桀杀得力尽筋舒，葛伯侯旁奏曰：“履一有文书，会臣叛逆，臣未敢为党，恐我主有失，领兵来迟。失救，臣之罪也。鸣条坡兵甚勇，难以抵敌，不若奔走三朡之国，再作别图。”君臣二人走三朡国。夏兵逃得命回者，报说赵梁、韦顺、顾命、昆吾俱死乱军中。桀问曰：“彼兵入我都城否？”卒曰：“小人等只随天王逃命，不知都城之事。”桀哭曰：“朕之爱姬，不知可逃走否？”<br>&nbsp;&nbsp;　　桀方入三朡城，坐尚未稳，小卒来报，后兵追至，将城围得铁桶一般。桀问葛伯侯曰：“似此奈何？”葛侯曰：“此去南巢城不远，其城坚固。臣为前部，我主断后，杀出重围，走往南巢安徽巢县，方可栖止。”桀闻言，令三军饱食。葛侯当先，桀王继后，杀出三朡城，与汤兵大战。费昌、葛侯交锋，未及十合，葛侯被费昌刺死。桀猛勇，无人敢阻，遂拼死杀出，径奔南巢城，坚闭不出。<br>&nbsp;&nbsp;　　汤欲围南巢，伊尹曰：“不可。今桀穷矣，追之无益。国不可一日无君，我主可同众诸侯回兵，入帝都以正大位，而安百姓。”汤依言，即传令同众诸侯入帝都。帝都百姓，家户皆排香案迎接。汤走马登殿，左右报曰：“妹喜闻桀王战死，投井身亡。”汤命葬之。又报赵梁、韦顺、顾命、昆吾四人家属，皆被百姓杀死。汤曰：“此数贼臣，皆百姓之切齿恨者，勿论。可急出榜安民赦之。”百姓鼓舞大悦，开桀府库，赈恤老幼，大赏三军。令设筵宴，大会诸侯。众诸侯齐声言曰：“今汤王仁义布于四海，恩德著于天下，今与民除其大害，宜立为王，以正大位。”汤曰：“不可。天下非一家之有也，惟有德者，可以居之。某德薄才疏，难承帝位。”诸侯皆曰：“明公仁德昭著，功绩盖世，今辞不王，谁敢王之？”汤三让不受，众诸侯皆顿首大哭。汤见众诸侯诚心，只得即天子之位于亳城今河南偃师。<br>&nbsp;&nbsp;　　桀王在位五十年而亡国。夏朝传君一十七世，受祚共四百五十八年。不知后来若何，且听下回分解。<br>						