

						&nbsp;&nbsp;　　却说神农帝所生一女，名曰精卫公主，以其喜服黄精也。年一十五岁，生得面如傅粉，眉似远山，椒眼朱唇，螓首蜂腰。真个有沉鱼落雁之容，闭月羞花之貌。尚未曾招驸马。<br>&nbsp;&nbsp;　　一日暮春之时，心无聊赖，唤侍女同往御花园游玩，见蜂蝶眷恋花心。忽所采花心被风吹落一瓣，蜂蝶即弃，复采他花心，公主发叹谓侍女曰：“人生在世上，岂能颜不改？你看那花盛开时，蜂蝶前来恣采，稍损一叶，遂去此而恋彼耳。正是：相思时作浣花女，重到谁为载酒人？那得长生不老之术遨游世外耶！”徘徊久之，不觉红轮西坠，玉兔东升。只见芳气袭人，隐隐有车声从空中来，渐渐近前，乃一女子，年可二十许，形容体态，不减公主。旁有丫鬟二人，身着青衣，手执异草数茎，随与公主施礼分坐毕，谓公主曰：“吾乃西王母是也，适从东海来，欲归西昆去，闻公主有出尘之想，故特至此，为汝洗濯凡心。”公主曰：“闺中少女，敢劳仙母遥临？但不知仙在于何处，仙景与中国何如，乞一明示！”<br>&nbsp;&nbsp;　　王母曰：“中国名赤县神州。中州之外，如赤县神州者有九，环居四方；仙人常在东西二方，南北无之；东方多在海中，西方多在山顶。”<br>&nbsp;&nbsp;　　公主曰：“请问东方之景！”王母曰：“东海中有五山：一名岱舆，二名员峤，三名方壶，四名方丈，五名瀛州，皆仙人所居。但岱舆、员峤、方壶、方丈奇景少，奇景多在蓬莱、瀛州二处，去中国数十万里，所居皆金宫、玉殿、紫阁、瑶台，花木常如二三月；人但长生不死。”<br>&nbsp;&nbsp;　　公主曰：“请问蓬莱景致！”王母曰：“蓬莱有久视山，山有金池，水、石、泥沙皆有金色，复生金茎花如蝶，人皆带之。故彼处人云：‘不带金茎花，不得到仙家。’”<br>&nbsp;&nbsp;　　公主曰：“请问瀛州景致！”王母曰：“瀛州有聚窟山，山生十样草，皆名还魂草。人既死后，取而服之即苏。一名震檀，十种中之最上者。又有玉膏山，出泉如酒，饮之返老还童。”<br>&nbsp;&nbsp;　　公主曰：“请问西方之景！”王母曰：“西昆之山有六，皆在昆仑之顶：一曰玄圃，二曰积石瑶房，三曰阆风台，四曰华盖，五曰大柱，六曰承渊，皆琼楼玉字。我所居处，即承渊山也。”公主曰：“二女手中所执何草？”王母曰：“早从瀛州归，小婢折来为嬉。一种即震檀，一种影木也——日中视之，一叶百影。汝欲之，即以惠汝。”公主曰：“今往东海，如何可到？”王母曰：“须造凌风舸，自东莱下海，不旬日可达。必要坚意向道，始可到彼岸也。稍一不坚，怪涛溺水，随处横生。”言讫，王母辞去。公主大喜，心勃勃就寝。<br>&nbsp;&nbsp;　　次早起来，禀知父母，欲往东海访仙游览胜景，或一二月即便回来。帝曰：“我日前亲尝百草，见茯苓大有补益，用水洗去黑皮，捣未浸酒，封固百日，日服七寸，久服不断，一年易髓，二年换骨，三年肠化为箸，额有夜光，玉女来侍，亦可成仙。何必往蓬莱、瀛州而后快耶！况仙凡异路，且隔海数万里，以一女子轻弱之身蹈不测之险，倘有长短，叫父母泪洒何地？”公主固执要行，后曰：“汝父亦有仙气，医尽了半死半活的人，所言岂不合理？汝勿执拗！”公主见父母俱不允其去，啼哭滚倒在地，父母再三劝解，并不回心，只坚要去。帝虽神圣，不离人情，未免有些姑息幼女之念，扶起谓之曰：“吾今令人造船送汝去，须一二月，作速回来，毋牵父母倚闾望也！”<br>&nbsp;&nbsp;　　公主闻言，回悲作喜，收泪谢曰：“父皇成儿此去，果若成仙，即来超度父母。”帝发帑银二千两，差官往东莱拣选木料，兴工造船。遂拔壮兵二千，护送公主上船下海。<br>&nbsp;&nbsp;　　公主辞别帝后而行。一路上，左右侍从宫娥各执彩仗导引，逢府支粮，过县添夫，不则一日，早到东莱。<br>&nbsp;&nbsp;　　却说公主自幼不离襁褓，未尝眼见一美男子，一旦出宫闱，到处百姓都来观看。公主见一少年，仪容绝世，丰采俊雅，不觉动了尘念。正是：仙树有花忙问种，异香闻气不知名。令侍女召他前来，询其年庚、姓名、籍贯，以玉钗二股赐之，曰：“待我成仙回来，禀白父王，招汝作驸马。”此时虽不野合，超出桑中万万，而道心稍移，终久半途而废。不想东王公往西昆探西王母，正好回来，云头听见此语，急归蓬莱，遣使速召东海龙王，分付曰：“今有精卫公主特来求仙，何意凡心不净，道遇美男，遂炽求婚之想。初尚如此，倘到蓬莱、瀛州，此间玉色仙童不可指数，彼且将为鹑奔之所矣。再得不老不死之方，仙规帝敕徒供一女玩弄，是尤物也。侥彼船到发鸠，你可大兴波涛，覆溺其舟。”龙王领命而去。正是：莫道阴阳无报应，举头三尺有神明。<br>&nbsp;&nbsp;　　时公主同数十侍女坐船舱之内，各船皆护卫官军。舟发东莱，舟人方谓：“此处多危矶暗石，舟又巨大，或恐难行！”不觉一二日，过了劳山、成山、黑水洋、蓬头雪浪等处，喜危矶暗石一无所得。正是“福兮祸所伏”。使出港之时到处险阻，彼且何由得到大洋，以致覆溺之祸？事该如此。公主见舟出大洋，心里自思：此去到蓬莱、瀛洲，先取玉酒、震檀等件，然后拜访仙童，逍遥二处，一年半载回家，多带长生不老之药，分赐所见少年；夫妇俱仙，玉颜不减，岂非大快事哉！五六日，舟近发鸠山，陡然飓风大作，波浪如山，须臾舟覆，溺于万丈深潭。那龙王见一个娇貌女子，即连忙救护：拉入龙宫水晶殿，求其配偶。公主感他救护，思欲报德，见其面蓝如鬼，白光如炬：髯若棘刺，肉若粗沙，回想东莱少年，忽忽如有所失，欲死不舍，欲回不能，怨气感充，遂化成小鸟，衔南山木石填塞东海，至今尚然，人因呼曰精卫。<br>&nbsp;&nbsp;　　却说帝后见女去久不归，差官往东莱寻讨，那有音信？后传公主被溺发鸠山，差官回奏，帝后涕泗懊恨而已。后人读史至此，嗟其女子定力不渝，有诗为证：<br>&nbsp;&nbsp;　　趋避凋华自古然，玉颜独肯问神仙。<br>&nbsp;&nbsp;　　孤身万里凌沧海。丝发双亲付碧天。<br>&nbsp;&nbsp;　　旷野有盟操不亵，深涛尤许力为填。<br>&nbsp;&nbsp;　　世间多少奇男子，争向枝头说杜鹃。<br>&nbsp;&nbsp;　　但不知后事若何，且听下回分解。<br>						