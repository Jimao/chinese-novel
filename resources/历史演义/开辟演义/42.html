

						&nbsp;&nbsp;　　话分两头。且说大舜，乃黄帝八代孙也。黄帝生昌意，昌意生颛顼，颛顼生穷蝉，穷蝉生敬康，敬康生句望，句望生蟜牛，蟜牛生瞽叟，瞽叟生舜。瞽叟姓妫，娶妻名曰握登，见大虹有感而生舜于姚墟，故不姓妫而姓姚。母握登早丧。瞽叟继娶后妻，名曰壬女，又生一子名曰象。象下愚不移。继母溺爱己子，欲害前子，往往不能，无可奈何。<br>&nbsp;&nbsp;　　一日，舜同弟象出耕。象偶失足，跌在田水中，舜负之归家。母见象衣服皆湿，象告曰：“失足跌倒所湿。”后母候夫回唆之，时告瞽叟：“今日同象出耕，推象水中，几欲害死。他意独占家财。”瞽叟大怒，唤舜询之。舜曰：“弟自失足跌倒，非舜之过。”父不信，杖之。舜惟吞声隐忍也。瞽叟不明，每听后妻之言，溺爱于后子，欲至舜于死地。一日，瞽叟夫妻商议，欲陷舜于古井在济南。后妻故出至言，躇踌设计，陷舜死地，故将头上金钗堕下井中，忙呼舜曰：“我失一股金钗于井中，喜得井中无水，汝可下去拾起，即以与汝，勿可惜了。”舜并不辞，即下井去拾之。后母、瞽叟、象三人见舜下井，上面各将砖石以塞井口，自料此回绐舜，必死无疑，各各大喜回家。岂知舜之孝心感动天地。古云，举心动念，鬼神皆知。况王者不死，有当方土地早知其事，预先分付一青面狐，于井中掘开一路，直至山前。彼时狐见舜到井下，即向前引舜至路，只见上面砖石乱纷抛下。舜已走离井中，犹若梦中，只顾逃避，望光处奔走。行有半里许，乃出穴道，至一山中，四无人烟，神魂不定<br>&nbsp;&nbsp;　　却说瞽叟、后妻、象三人，正在家中言舜此回定无生还之理，言未讫，忽见舜已至面前。三人皆大惊失色，乃曰：“汝人耶，鬼耶？”舜双膝跪地，告曰：“儿人也，非鬼也！父母不必惊疑。”瞽叟即转语曰：“我常与汝母弟言汝有术法不死，汝母弟再四不信，故试汝与他母子看，今果然不死回家。汝恐肚饥，可去吃饭。”舜不敢违父命，自去吃饭。饭毕，父又曰：“日前我往前村，见仓中稻谷朽者甚多，汝可明日去搬出晒干。此乃一年之计，勿可惜了。”舜怎知是计，只得领诺，退入后堂去。三人于堂前密议，待明日舜去上仓搬谷，我等四围堆起干草放火烧之，他纵有腾空驾云手段，也逃不出去，不怕他不烧死，三人密议已定，忻喜去寝不题。<br>&nbsp;&nbsp;　　却说舜至次日早起吃了早饭，即去仓所，只顾搬谷。三人密地而至，四围暗堆柴草，放起一把火来，顷刻烈焰冲天，烟迷四野。三人忙走回家。舜正在仓搬稻，只见烟逼入仓，目不能开，急上仓观之，仓外四围火起，心中大惊，无计可施。忽见仓上有破叶笠二片，连忙取之，用两手各拿一片，拼命凭空跳下，离火丈余。舜有天子洪福，百灵护助，幸有二片叶笠在手扇开，犹如两翅飞下一般的，故得不死。舜亦不知是魂中梦中，看火灭息，然后回家。后宋贤看到此处，有诗一绝为证，诗曰：<br>&nbsp;&nbsp;　　古今继母总皆然，瞽叟偏顽听惑言。<br>&nbsp;&nbsp;　　大舜虽存孝悌道，那如闵损父亲贤。<br>&nbsp;&nbsp;　　却说瞽叟三人回家，自相言曰：“今次四面火起，更有何计逃出，烧死必矣。”各皆大笑，饮酒而乐。舜归至家，有一更初，见门已闭，只得叫门。瞽叟闻见其声，与妻曰：“此又是舜声气，莫非又烧之不死？”象曰：“岂有此理？待儿开门看去。”象一开门，舜入于庭下，拜见父母。父母惊跳不定，象亦骇倒，疑是鬼回。舜见三人大惊小怪，问曰：“儿今回家，一家为何惊骇？”父母闻言，定睛再看，果是舜，非鬼也。瞽叟佯言曰：“我昨日曾分付汝今早去前村仓中搬晒稻谷，汝曾去否？”舜告曰：“儿早去仓中搬晒稻谷，正搬之间，不知忽然烟火四起，儿命险些烧死。赖父母福庇，幸而仓上有破叶斗笠二片，拿在手中，拼命跳下走开，方得不死。”父大怒曰：“汝不小心，失火烧仓，又焚了多少稻谷，故延捱至夜而回，尚敢在此胡言妄语！”笞之流血。舜再不敢分剖，唯唯受责而退。父见舜退，出与妻曰：“井陷火焚，俱不能死，此是何也？”继母壬女曰：“必思一毒计除之，不然舜强象弱，日后我夫妻年老，终久象遭渠害！”瞽叟惑于后妻之言，每欲杀舜，非止此数端。<br>&nbsp;&nbsp;　　史云：父顽，母嚣，象傲。舜但尽孝弟之道，事父母待兄弟尤加恭顺，乃有小过，则受罪，自适不失子道。年二十，以孝闻于朝野。一日躬耕于历山东昌，山中之象代舜犁上，众鸟为之耘草。历山之人，见舜孝德，耕皆让畔。<br>&nbsp;&nbsp;　　又渔于雷泽荷泽，雷泽之人皆让舜居。陶于河滨，河滨之人，器不苦窳音与，缺，制陶不缺。舜自此名闻于天下。士民咸感仰云，为景星庆云耳。<br>						