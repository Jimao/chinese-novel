

						&nbsp;&nbsp;　　却说阳甲为帝，于癸巳年即位。天下诸侯为自仲丁之朝，至阳甲朝，凡九世矣，朝中废嫡更立，争乱不息，天下诸侯皆不来，朝有旧贤臣俱丧。阳甲溷治天下七年而崩，传弟盘庚立，于庚子年即位。群臣朝贺毕，是时商道衰微，诸侯不朝，帝甚聪敏，乃自作《盘庚》三篇，内皆六善，曰<br>&nbsp;&nbsp;　　以常旧服正法度，一也。<br>&nbsp;&nbsp;　　图任旧人，二也。<br>&nbsp;&nbsp;　　无或敢伏小人之攸箴，三也。<br>&nbsp;&nbsp;　　以人情事理，反覆训谕，开导民心，使之通晓，无纤毫恃尊凭威之意，四也。<br>&nbsp;&nbsp;　　莫厥攸居，始以无戏怠为戒，五也。<br>&nbsp;&nbsp;　　叙钦有德有谋之人，而不屑好色，六也。<br>&nbsp;&nbsp;　　以此六者，教谕臣民，得汤之政，天下士民，无不欢心。自此商道复兴，帝改国号曰殷，天下诸侯依旧朝贡。<br>&nbsp;&nbsp;　　一日盘庚升殿，群臣奏：“耿都复有河决之害。”帝闻奏传旨，仍迁都毫，差臣益新命沿习旧制，修补耿地河决。但民见河决，见其移毫，皆有怨诽。帝终不发怒，引咎自责，益开众信，反覆告谕，以口舌代斧钺，忠厚之至，民心复悦。故殷道而得复兴也。<br>&nbsp;&nbsp;　　盘庚在位二十有八年而崩。传弟小辛立，于戊辰年即位，众臣朝贺毕。<br>&nbsp;&nbsp;　　时殷道又衰，天下诸侯又多有不朝者，小辛亦不问罪，在位二十一年而崩。传弟小乙立，小乙为世子时，悉知民事艰难，但时又不竞，于戊子年即位，至甲寅，治天下二十六年。有臣亶音旦父，奏迁豳彬县于岐凤翔，改国号曰周。复修后稷公刘之业，积德行仁。<br>&nbsp;&nbsp;　　一日小乙升殿，传表官奏：“有狄人领兵侵豳，又欲攻岐。”帝闻奏大惊，问群臣曰：“狄人作乱，兵至豳地，不日来岐，何策退之？”亶父出班奏曰：“夷狄之性，多疑不常，可布散流言，扬说会天下诸侯之兵，去取其家国，必走回走矣！”帝准奏，即命行之。果然狄人闻此消息，恐家国有失，即忙漏夜退回本国而去。于是豳围得解。亶父即令工匠筑造城池，三月成城，一载成邑，三年成都，诸侯复朝，而民伍倍其初。小乙在位二十八年而崩，传于武丁嗣位高宗。<br>						