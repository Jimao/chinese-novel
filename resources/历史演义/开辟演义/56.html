

						&nbsp;&nbsp;　　却说帝相之后，有仍国君女也。后羿弑帝相，后怀少康方在孕。后闻得四贤奏，遂从沟洞逃出，星夜奔归有仍之国。有遗臣傅靡闻知，亦逃奔有鬲氏。<br>&nbsp;&nbsp;　　后羿反兵入朝，朝臣皆乱窜。寒浞、伯明扶后羿正位，改国号曰有穷。<br>&nbsp;&nbsp;　　立子太浇为太子。众臣朝贺毕，伯明出班奏曰：“今有斟灌、斟二国，乃夏同姓诸侯，帝相所倚者，且近安邑。倘彼知帝相失位，必然来动刀兵。我主宜先发一旅之师，灭其国，以绝后患。”羿允奏，命子太浇同寒浞，领兵一万征之。众臣朝散。后羿退入后宫，将帝相妃嫔氵㸒欲，大乱国政，任其所为。天下诸侯虽知，亦不敢会证其罪。不题。<br>&nbsp;&nbsp;　　且说寒浞领兵至斟灌侯境界，催兵杀进城中，斟灌侯未曾堤防，一鼓而灭其国。斟侯闻知，带家属连夜奔投有仍国去了。寒浞兵至，百姓跪告斟不知走往何处，寒浞亦灭其国。<br>&nbsp;&nbsp;　　回奏后羿，羿大喜，重赏太浇，封寒浞为相。浞妻行媚于内，乃纳宫中人，施赂于外，愚弄其民。密与民曰：“后羿弑君，今又欲穷汝等。汝等要求安业，除非杀羿立夏，方有生日。”民皆信寒浞之言为实，皆欲生食羿肉。羿不知也，以听寒浞为腹心，不修民事。<br>&nbsp;&nbsp;　　寒浞知民心已变，一日奏羿曰：“百姓闻主公灭夏，十中有二三不服者。主公可于出猎野外，以察民心。如不服者斩之，则民何敢不服！”羿不知是计，闻奏大悦曰：“非卿奏知，朕岂知道！”即传旨，次日出猎穷门之郊。寒浞见羿准奏，暗地报知百姓，言羿欲灭夏国人民。来日以出猎为名，暗中取事。百姓闻知此言，皆自相会合，各执短刀长枪，先行反乱。羿排驾正出穷门，见众百姓各持刀枪，向前迎来。羿驾中忙问曰：“汝众百姓，各持刀枪为何？”众百姓曰：“我等乃夏朝臣子，汝弑君自立，又欲穷我等至死，故与夏朝报仇，以诛逆贼！”羿忙呼左右救驾。众百姓乱刀乱枪向前，不容分说。后羿护卫亲兵，各不相顾，一哄走了。羿遂死于非命。篡位八年，正是善恶到头终有报，只争来早与来迟。众百姓将羿尸碎割烹之。捉其子太浇，跪于穷门，令食羿肉。浇不忍食，亦被乱刀砍死。<br>&nbsp;&nbsp;　　寒浞见后羿父子俱亡，忙令出榜安民。回入朝中，伯明遂立寒浞为帝。浞生得黄面紫须，勾鼻阔口，自是奸雄之相。以伯明为相。明生得面如黑漆，无须口方。国号赂平。以羿妻为后。自浞立后，天下诸侯，皆不朝觐。浞亦不敢究诸侯之罪，日与伯明饮酒为乐，夜则氵㸒乱宫庭，不理朝事。<br>&nbsp;&nbsp;　　话分两头。却说帝相后自逃回父国，半月生少康。少康生而神灵，时光似箭，不觉长成一十六岁。外翁授之为有仍牧正。寒浞闻知，使椒生捉之。有人先报知少康，遂奔走有虞国。虞侯封少康为庖正，掌膳馐。虞侯见少康颖异，有帝王之相，即以长女淑英、次女德芳妻之。封邑于纶，有田土十里，农夫五百人，赐少康夫妻自去享用。少康至纶，能布其德，而兆其谋。每有志复父之仇，恨力不足，终日忧于心。<br>&nbsp;&nbsp;　　且说有臣傅靡者，昔逃投有鬲侯，今闻帝相后少康在虞为婿，布德施仁，靡大悦，与有鬲侯商议起兵，入虞迎少康复位。有鬲侯应允，即点起人马五千，行文书会同有仍侯，俱至虞国，取齐众臣，见少康，皆大哭。傅靡曰：“但诸公同心协力，恢复王室，以成大业，勿效妇女酸悲也！”众臣皆收泪。且看三国诸侯，如何扶少康复帝业。<br>&nbsp;&nbsp;　　有鬲侯，乃禹玉第三子罕之后，姓余名振，年一十八岁。生得面如傅粉，唇若涂硃。统五千兵，同帝相旧臣傅靡而行。<br>&nbsp;&nbsp;　　有仍侯，乃舜帝之后，姓姚名达，乃少康外祖，年六十八岁。面白长髯。统兵五千而行。<br>&nbsp;&nbsp;　　有虞侯，乃商均之后，姓姚名悦，乃少康之岳，年四十二岁。赤面黄须。统兵五千而行。<br>&nbsp;&nbsp;　　少康，自收夏之士大夫播迁者，得五千余人，统兵保驾而行。<br>&nbsp;&nbsp;　　少康共三路诸侯，合兵有二万三千，择定九月初一日，杀奔安邑而来。未知胜负如何。<br>						