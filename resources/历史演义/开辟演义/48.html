

						&nbsp;&nbsp;　　却说舜帝登殿，两班文武朝贺拜舞毕，怎见得：<br>&nbsp;&nbsp;　　金殿当头紫阁重，仙人掌上玉芙蓉。<br>&nbsp;&nbsp;　　太平天子朝元日，五色云车驾六龙。<br>&nbsp;&nbsp;　　帝召禹谓之曰：“今天下地上，方八千余里，至于荒服，南抚交趾，西抵昆仑，东长岛夷，北发戎狄，四海之内，今虽咸载，朕颇无忧。但今洪水为灾，先帝曾命卿父治之，无功而受罪极。朕每欲得一人治之，以救苍生，为万民莫大之功，惜未得其人。朕观卿之才德，可堪此重大之任。欲卿不惮勤劳，以救万民于水火之中，未卜卿意慨然否？”禹闻帝之言，流泪叩首曰：“臣父有负先帝，自当受罪臣。每思至此，未尝不三叹流涕。臣本不才，蒙君委任，敢不奉命！愿舍身王事，以报陛下知遇之恩，焉敢偷生自安！”帝闻禹之奏，大悦曰：“朕得卿此行，洪水无虑矣。”命设宴待禹，亲赐御酒三杯，金花三朵，笙萧鼓乐送出朝门。<br>&nbsp;&nbsp;　　禹谢恩领旨而行，百官皆饯于十里之外。一路见洪水滔天，禹伤父鲧功不成而受诛，乃劳身焦思。次日升帐，传令买办祭物，虔诚祷告曰：<br>&nbsp;&nbsp;　　禹本一匹夫，蒙君委任，疏通洪水，以救万民。今备祭物，祷尔上千神祇怜祐。臣禹决不敢偷生怠事，负君之德，伤民之财。如有不专，神天降罚。<br>&nbsp;&nbsp;　　禹祭毕，散了祭物。一夜展转不能寐。至三更时，梦一神身披绛绣，手握一册，自称玄夷使者，谓禹曰：“上帝嘉君一意为民，故使某至此，授汝以治水之经。江、河、淮、汉、伊、洛、瀍、濉、汝、济、泗、渎、泾、渭，凡属地方之水，皆遵此册以治之。黄帝有《水经》，藏在宛委山绍兴。北方之治已成，然后治南方。汝可登宛委，而取此书。”言讫而去。禹醒来，觉有册在手，取火视之，皆赤文篆字。<br>&nbsp;&nbsp;　　次早升帐，分付左右，各备锄锹使用。传令曰：“帝都起先开九州青徐荆扬兖豫冀雍梁，用绳牵准，以为规矩，不致错乱。次通九州水道弱汉江河淮泗济洛汭，度九山会稽衡嵩岳岱沂华霍恒。陆行乘车，水行乘船，泥行乘橇，山行乘檋以铁锥置屐下，上山不跌。”禹治江北诸水，皆不十分费力，只有淮水治之甚难。<br>&nbsp;&nbsp;　　一日，往淮水边相度地势，见一水怪形如大木，长十余丈，身如黑漆，其声戛戛然，浮于岸旁，以身触岸，岸皆为之崩。禹召本地父老询之，老人曰：“此名支期巫也，当天阴则浮沉出没，涨怪浪高数丈，坏人家屋舍。”禹遂令兵数千，皆执强弓硬弩，俟其出现，登高射之。次日其怪果浮水而出，兵皆登山射之，箭密如雨，支期巫死于水中。禹见水怪已除，传令三军动工掘堑。只见水流澎湃，逾岸数丈。三军漫散而逃。见一兽行踏水面，往来如飞，耳目俱无，八首八足。禹询诸父老，皆不知何名。亦令兵射之，无一箭着肉。禹叹曰：“天乎是使我不得成功，盖愆斯民长从鱼鳖侣矣！”抱闷不已。<br>&nbsp;&nbsp;　　是夜复梦玄夷使者谓之曰：“此天吴也，不食不死，千岁乃毙。吾为汝召庚辛之神以治之。但须佐之以铁门四扇，各长八尺，阔四尺，厚一尺。铁柱十六根，长一丈，各重八百斤。铸成沉之水底，令千兵齐呼曰，‘雕其骨，刻其脂，戕锣戕锣，委渚为夷。’仍鸣金擂鼓，以助庚辛之威，波恬浪息乃止。”言罢而去。禹记其言，令军人如法铸成铁门铁柱，沉之水中，金鼓呐喊之声，闻百余里。只见阴云四布，怪风波浪拍击不绝。须臾云开浪息，禹令止金鼓，分拨疏通，旬日告成。<br>&nbsp;&nbsp;　　禹大喜，至岷山，疏凿江流。至白帝城，见其悬崖削壁，水门狭隘。令军人用火燔之，不开。工人曰：“不可为也。”禹曰：“岷山周回千里，惟此一道，若不安流，其害更有甚于淮河之水者。今暂劳，乃得永逸。汝等勿得阻难。”是夜梦神赐以九牛黄龙导水。次日兴工，岸崩如雷，上起西陵峡，中巫峡，下归峡止，三峡共七百余里，顷刻疏通。至今西陵峡壁岓，犹有影不灭。故人皆称神禹焉。一带江流底平。禹遂南登宛委山，取黄帝《水经》看过。然后南疏云梦、洞庭、潇湘、沅沣、长酉、资、溆、渐九江也，既治，遂东疏彭蠡、震泽、松江、娄江、东江三江。<br>&nbsp;&nbsp;　　当其东疏三江之时，三过涂山氏之门而不入。涂山氏自夫高后，生子四岁，名曰启。闻夫治水过其家，抱启出视，启呱呱而泣。禹皆不顾，弗以妻子挠乱其心，帷相度治水为急务也。在外一十三年，所在皆欢声载道，箪食壶浆以迎。禹呼百姓告之曰：“今洪水已平，粒食可兴，须辨土色以为耕艺，汝等自此安心矣。百姓感谢。禹遂回朝复命。<br>						