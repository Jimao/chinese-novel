

						&nbsp;&nbsp;　　却说燧人氏乃有巢氏之子，继父之国而治世。有四贤臣为佐：一曰明由，二曰必充，三曰成博，四曰陨丘。此四臣皆贤能，辅燧人氏以治其国，人民咸奔朝贺，燧人氏大喜。燧人氏一日设朝，群臣朝毕，分班侍立。燧人氏曰：“先君教民架木巢居，此万世不易之长法。吾但思今之民不得熟食，以此朝夕忧闷，何以处之？卿等有何良法？”群臣曰：“臣等愚昧，此必吾主教识之。”<br>&nbsp;&nbsp;　　燧人氏散朝，群臣皆退。燧人氏至夜仰观列宿，俯察五行，见星象猛醒曰：“噫！空中有火，丽木则明。虚空之火丽于木，而地上金、木、水、火、土俱载其中，岂可人间无得火乎！以金克木，必有火出。今吾教民用金钻木，是有火矣。有火，有水，而民不至腥臊生食也。”心中大悦。<br>&nbsp;&nbsp;　　次日升朝，燧人氏召众臣而谕之曰：“寡人昨日朝退，一夜无寐，至仰观俯察列象五行，虚空有火明丽于木，汝等不明取火之法，故不得其火，而腥膻生食其物。寡人今以教民寻金钻木，必有火出，将火炙物，民得熟物以食，而不至食生物矣。”群臣顿首谢曰。“吾主聪明天纵，非臣等愚昧所知也。”于是，令布之天下，以传教万民。民皆大悦，依法钻之，果有火出。用金作锅，盛水以煮，下以火烧，食物煮熟，无腥膻之气，有香美之味。尝之甘甜，较之往日，大不相同。人民得此资生，一日三餐，自行自止，皆鼓舞大悦。<br>&nbsp;&nbsp;　　自此，天下而有火食，此燧人氏教民熟食之功也。但世事尚未有纪纲师表，法燧人氏教民作结绳之政，立传教之台。又教民日中为市与交易之道。人情以遂，民遂呼之为遂皇，传八世，治天下五百三十年。继起有庸成氏，一遵燧人氏之化，再继伏羲氏出焉。不知后事如何，且听下回分解。<br>&nbsp;&nbsp;　　春秋元命苞曰：自天地开辟至鲁哀公十四年获麟之岁，凡二百二十六万七千年<br>						