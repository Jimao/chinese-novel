

						&nbsp;&nbsp;　　却说禹乃黄帝元孙，黄帝生昌意，昌意生颛顼，颛顼生鲧，鲧娶有莘氏之女名修已，见流星贯昴忧梦接而孕，怀十有二月，乃尧戊戌五十八载六月六日，生禹于僰道之石纽村，姓姒氏。禹为人敏给克勤，其德不违—，其仁可亲，其言可信，声音应为钟律，以身合为法度。行年三十未娶，行涂山寿春，恐时之暮，失其度制，乃祝于天云：“吾娶也，必有应矣。”乃有白狐九尾，造于禹前。禹曰：“白者，吾之服也。九尾者，王之证也。”于是涂山之人，闻其异，为之歌曰：<br>&nbsp;&nbsp;　　绥绥白狐，九尾庞庞。我家嘉夷，来宾为王。成子室家，我都攸昌。天人之际，于兹则行。<br>&nbsp;&nbsp;　　禹遂娶涂山之女，名曰女侨，生子启焉。<br>&nbsp;&nbsp;　　舜帝既崩，禹避舜子商均于阳城。群臣诸侯，不归商均而归禹。于丁巳年夏四月，受舜禅。禹以金德王，建都安邑，国号夏。仍有虞氏，乃去帝号称王。立涂山氏虞为后，立启为太子。以建寅为正月岁首，色尚黑，牲用玄，以黑为徽号。作大夏之乐。舜帝初分天下为十二州，自禹王即位，分天下为九州。收天下美铜铸九鼎，列分野以象九州。差田土之高下，定贡税之式度，立井田封建之经界，尽一时斯民养生之道。<br>&nbsp;&nbsp;　　禹王即位，众臣朝贺，山呼拜舞毕，王曰：“朕欲南巡，会诸侯于涂山，承唐虞之盛世，以立德教，以明朕心。卿等以为何如？”众臣奏曰：“圣意际盛，无有不可。”王悦，即命颁召南方各镇诸侯去讫。昔黄帝作车乘，少昊加牛引车，今王命奚仲加马为引，以别尊卑等级，王乘之以会诸侯。<br>&nbsp;&nbsp;　　王过江，舟至江心，忽然波浪掀天，见一黄龙负舟，舟中人皆惧。王见舟若将覆之状，仰大叹曰：“禹受命于天，竭力以劳万民，此天所以为我用也。夫生寄也，死归也，奈何忧龙焉！”视龙犹蝘蜒矣。王颜色不变。须臾龙俯首低尾而逝。王舟遂至岸。<br>&nbsp;&nbsp;　　一日到涂山，众诸侯排列，出接车驾。且说是那几镇？皆是南方，共二十四路，羲农封者：<br>&nbsp;&nbsp;　　有巢侯纪　燧人侯会　神民侯国　黄神侯直　猗帝侯勤　皇覃侯星<br>&nbsp;&nbsp;　　次民侯册　启统侯可　大敦侯东　大隗侯正　谯明侯登　黎灵侯仲<br>&nbsp;&nbsp;　　冉相侯大　空桑侯礼　涿光侯德　蜀山侯文　泰一侯官　弇兹侯方<br>&nbsp;&nbsp;　　吉夷侯阳　巨零侯灿　东户侯变　巫立侯春　钧阵侯远　稀韦侯静<br>&nbsp;&nbsp;　　禹王上了盟坛，随班文武左右侍立，众诸侯参拜已毕，王曰：“朕素无才德，蒙先帝付之以大业，卿等皆承前朝封爵，各宜遵守圣盛，务行仁德之政，无负先君之化。”众诸侯皆唯唯听命。王曰：“朕德薄才拙，不足统一天下，受先帝之命，众王推立，每不自安。朕今悬钟鼓磬铎鞀音逃，以待四方之士。<br>&nbsp;&nbsp;　　若有教寡人以道者，许击鼓而迸，寡人领教之。有谕以义者，许击钟。告以事者，振铎。语以忧者，击磬。有狱讼者，摇鞀。卿等亦宜置此物，以谕民众。”诸侯齐声领命。王大喜，命排筵席，酒用醴酪，款待诸侯。饮宴毕，各散。次日，众诸侯登坛，齐列谢宴。王命各归本国，众侯谢恩而去。王亦整驾回朝。南方自此皆依王化。<br>&nbsp;&nbsp;　　王巡狩回，见路上罪人，下车问之曰：“汝等何至于此？”众罪人奏曰：“某获某罪而受此。”王听罢，泣之。左右曰：“此等罪人不顺，该受此刑名，主上何为哭之？”王曰：“先代之人，皆以尧舜之心为心，寡人为君，百姓各自以其心为心，故遭此刑，是以痛之。”遂分付左右，以历山之金，与民赎罪，听其改过。罪人再拜叩首而去。不题。<br>						