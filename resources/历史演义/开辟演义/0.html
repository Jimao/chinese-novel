

						&nbsp;&nbsp;　　邵康节曰：天始开于子，复卦也；子历一万八百年为一会，丑历一会，地始成，曰地辟于丑，临卦也；寅历一会，人始生，曰开物于寅，泰卦也；周十二宫，一十二万九千六百年为一元终，坤卦也。又是一个大阖辟，谓元始至终，更以上，亦复如是。余仰止曰：若云天开于子，地辟于丑，则盘古氏乃天开地辟之时也，该计二万一千六百年，以当子丑之会。若云天开天皇，地辟地皇，人生人皇，天开地辟之时，阴阳未分，安有人生？天地定位，方可言生。<br>&nbsp;&nbsp;　　愚按：天皇生在寅，地皇生在卯，人皇生在辰，伏羲在巳，神农、黄帝、尧、舜在午，不然，今言未何也？若历考之，尚未至卯，何言至未？今正在午字者是也，不必疑焉。<br>&nbsp;&nbsp;　　胡五峰曰：混沌之世，天地始分，有盘古氏者，生于大荒，莫知其始，明天地之道，达阴阳之变，为三才首君。于是，混茫开矣。<br>&nbsp;&nbsp;　　却说尔时西方世尊释迦牟尼佛放大光明，照见天下万国，四大部洲洪濛久闭而不得升降，天昏地暗，神惨鬼愁，犹人居诸水火之中，奔溺之状，深为可怜。世尊发大慈悲，即于灵鹫山上，从肉髻中涌出千叶宝莲，大放十道百宝光明，一一光明皆遍示，现十恒河沙，擎山持杵，普周虚空世界。大众仰观，畏爱兼抱，哀告求佛怜悯开示。佛曰：“善哉，善哉！”乃呼阿难问曰：“汝见天下四大部洲否？”阿难启佛曰：“弟子愚昧，不知四大部洲何物。”佛复问诸弟子曰：“汝等曾有见识否？”诸弟子皆言未识。佛曰：“天下四大部洲者：吾此方是西牛贺洲，东是东胜神洲，北是北俱卢洲，惟有南赡部洲天地洪荒。”观音大士出班合掌顶礼，上白佛言曰：“世尊，今南赡部洲历劫已满，世尊救度普济，莫非立教复开天地者乎？”佛曰：“善哉！正是此说。今欲一人开天辟地，为万世之始主。此非细事，恐不得其人。”见班旁一位菩萨合掌微笑，世尊看是昆多崩姿那，命近前问之，擎拳长跪，稽首佛前，上白世尊，曰：“南赡部洲若得天地开辟，只恐弟子身遭恶业，何以解脱？”佛曰：“止命汝一身去开天辟地，成万世不朽之功，有何恶业？不必挂碍，速往前行！天地既分，万物始成，自有天一生水，地二生火，天三生木，地四生金，天五生土。二气一分，吾即救汝复至此方。”<br>&nbsp;&nbsp;　　昆多崩姿那受佛命毕，只得顶礼辞别世尊并诸大菩萨，驾一朵祥云，离了西方佛境，直来至南赡部洲大洪荒处，大吼一声，投下地中，化成一物，团圆如一蟠桃样，内有核如孩形，于天地中滚来滚去；约有七七四十九转，渐渐长成一人，身长三丈六尺，头角狰狞，神眉怒目，獠牙巨口，遍体皆毛；将身一伸，天即渐高，地便坠下，而天地更有相连者，左手执凿，右手持斧，或用斧劈，或以凿开，自是神力。久而天地乃分，二气升降，清者上为天，浊者下为地。自此而混茫开矣，即有太极生两仪，两仪生四象，四象变化，而庶类繁矣，相传首出御世。从此，昆多崩娑那立一石碑，长三丈，阔九尺，自镌二十字于其上曰：<br>&nbsp;&nbsp;　　吾乃盘古氏，开天辟地基。<br>&nbsp;&nbsp;　　亥子重交媾，依旧似今时。<br>&nbsp;&nbsp;　　话分两头，不说毘多崩娑那分天地立碑，且说世尊慧眼遥观，见里多崩娑那功成行满，在世已久，分付观音大士曰：“汝可变一天神，执净瓶前去倾出甘露，令毘多崩娑那浴身，恐沾污秽，难以离世；说出西方形骸，救度他转来。”大士领佛法旨，即辞世尊，驾祥云至大荒，摇身变一天神，高四丈，手执净瓶，立于碑前。盘古氏问曰：“汝是何人？执此净瓶何故？”大士曰：“吾净瓶有甘露，为汝身触厌污，如来使吾代汝洗身。”盘古氏本西方大圣，一闻大士之言，心便开悟，即顶礼皈依，叩求救度。大士见其心转，随将净瓶中甘露于盘古头顶上倾下，即说偈曰：<br>&nbsp;&nbsp;　　只因合掌一笑，今来二万余年。<br>&nbsp;&nbsp;　　功完行满西归，免堕轮迴苦境。<br>&nbsp;&nbsp;　　盘古氏听偈毕，大吼一声，滚于地中，霎时依旧化成一蟠桃。大士一见，即向前用净瓶装入内，径回西天，见世尊，叩首参拜，白佛曰：“弟子救得毘多崩娑那至此，望如来慈悲！”遂将蟠桃献上，世尊一见，便说偈曰：<br>&nbsp;&nbsp;　　去此形骸，来此形骸。<br>&nbsp;&nbsp;　　功今完满，现像受戒。<br>&nbsp;&nbsp;　　世尊说偈毕，毘多崩娑那即现出原形，于佛前叩首顶礼，世尊大喜。大士又启佛曰：“虽蒙慈悲，天地已分，弟子不识天开辟地后又当何如。”世尊曰：“天地既分之后，轻清者阳气上升，重浊者阴气下降，二气化而生人，阴阳交媾，自能生育万物。至于禽兽蠢动含灵，莫不本此。但后降生者，必上、中、下三白清、浊、不清不浊，或乾坎艮起，人间必以为三皇焉。其后历劫：禀清气者，为臣则忠，为子则孝，闻善则喜，心慈不杀，仗义轻财；至有罪变兽，则为马牛、犬羊、狮象、麟象等类，变禽则为凤鸾、鹤雀、鸳雁等类，变虫则为鱼虾、蛾蚕等类。禀浊气者，为臣不忠，为子不孝，作恶执性，不乐善事，贪财好杀；至有罪变兽，则为豺狼、虎豹、鼠狐等类，变禽则为鹰鹞、鸦鹳等类，变虫则为蜂蝎、蛇虿等类。禀不清不浊之气者，为臣贪位，为子或顺或逆，好财吝舍，知善不为，不戒杀心；变兽则为驴骡、豕鹿、兔獐等类，变禽则为鹊鸽、鹭鸡、鸭鹅等类，变虫则为蚊虱、蝶蚁之类。日后，四大部洲历劫已久，蠢动含灵，为众生善善恶恶，或至人为禽、兽、虫，或禽、兽、虫至为人，更易不常。故有天堂、地狱，皆自心造，不能悉举，汝等往后便知。”大众诸佛菩萨皆合掌欢喜，稽首而退。但不知后来如何，且听下回分解。<br>&nbsp;&nbsp;　　广雅云：天去地凡二亿一万六千七百八十一里半，度地之厚与天之高等。南北相凡二亿三万三千五十七里二十五步，东西相去，短减四步<br>						