

						&nbsp;&nbsp;　　却说汤王一日升殿，众臣山呼礼毕，王曰：“朕自受命以来，四方降伏，外夷来贡。但岁岁有旱荒表进，非东旱，则西旱，非南旱，则北旱。今经七载，何以制之，使天下得安太平。朕昼夜思之，全无长策。卿等有识制之之法否？”太史官唐厥出班奏曰：“此乃上天之怒，方降大旱。臣今占之，若免大旱，当用人祷之，可回大怒，即有甘霖。”王曰：“任何处祷之？”唐厥曰：“桑林之野，有桑高十九丈，常闻有天仙于上。若欲祷之，可备人头往祭。”汤王曰：“朕闻上天之爱人无已，而谓其当以人祷，是诬天也，万无是理。朕所谓请雨者，欲以救民，何忍杀人而祷雨。若以杀人，朕请自当！”遂斋戒沐浴，剪发断爪，身膺白茅，以为牺牲，素车白马，来日同众文武百官，亲往桑林祷之。当日朝散。<br>&nbsp;&nbsp;　　次日汤王排驾，直至桑林之野。登坛列祭，焚香再拜，祷告曰：“臣履一蒙众诸侯推举汤代夏，今九载矣，天下旱荒者七年，非东旱，则西旱，非南旱，则北旱，民不胜其苦。莫臣有过，以于上天之怒。臣今剪发断爪，身膺白茅，以为牺牲，望上天无以余一人之不敏，旱伤万民之命。今臣恳告上苍，为君者，止有六事而已。”乃自责曰：“政不节欤，民失职欤，宫室崇欤，女揭盛欤，苞草行欤，谗夫昌欤。如有不道，灾责一人。”言还未已，大雨方数千里，凡旱之处，皆得润泽。<br>&nbsp;&nbsp;　　岁复大稔音忍，天下欢洽，民安乐业。遂作桑林之乐，名曰大濩。以享天地宗庙。制官刑。作盘铭曰：苟日新，日日新，又日新。以伊尹为阿衡。迁九鼎于商邑。在位十三年，寿百岁而崩。<br>&nbsp;&nbsp;　　太子太丁早卒，次子外丙立二年而崩。三子仲壬立四年而崩，立太丁长子太甲即位太宗，继承天下，立位于骨爪嗣宫曲沃。不知太甲为君如何，且听下回分解。<br>&nbsp;&nbsp;　　鉴论曰：太史公记汤王太丁早卒，外丙立二年，仲壬立四年，相继而崩，然后伊尹立太甲，非其实也。何以知非其实？二帝官天下，定于与贤；三王家天下，定于立嫡者，敬宗也。敬宗者，尊祖也。尊祖者，所以亲亲也。兄死立弟者，所以敬宗尊祖，且本支乱，面争夺起也。岂亲亲之道哉！然成汤伊尹以元圣之德，僇有帝业，乃舍嫡孙而立诸子，乱伦害制，开复嗣争夺之端乎。公惠仲子，舍孙而立子，言偃问曰：礼欤？孔子曰：否。夫孔子殷人也，宜知其先王之故矣。而不以立弟为是，此以仪礼知其非者一也；夫贤君必能遵先王之道，不贤者反之，以殷世考之，自三宗，以及祖乙、祖甲皆立子，其立弟者盘庚耳，必有所不得已也。岂有诸圣贤之君，皆不遵先王之训，而沃丁小甲中才之君反能也，此以人情知其非者二也；商自沃丁始立弟。太史公阳甲之纪曰，自仲丁以来，废嫡而更立诸弟子，或争相代之，比九世乱。以其世考之，沃丁至阳甲立弟者九世，则仲丁之名误也。沃丁既以废嫡立诸弟子，生乱为非，则成汤未尝立外丙，仲壬亦未立，然是成汤者为乱制也，何罪沃丁乎。此以荒废知其非者三也；唐李淳风通于小数，犹能逆知帝王世数，又有邵康节历数知来，其作皇极经世史亦无外丙仲壬名世，此以历数知其非者四也。经史注者义耳，史所载者事耳，事有可疑，则弃事而取义可也。我有可疑，则假事以证义可也。若取事而无义，则虽无经史可也<br>						