

						&nbsp;&nbsp;　　却说风后者，山西解州人也，生于海隅之地，务农自耕，精于《易》数，明于天道，甘贫，隐逸为乐。一日，至田中耕锄，见天日晴和，乃唱歌曰：<br>&nbsp;&nbsp;　　上天圆圆，下地方方。<br>&nbsp;&nbsp;　　生逢斯世，得遇明王。<br>&nbsp;&nbsp;　　歌罢又耕。帝车驾人马至近，风后不顾，只躬身锄地。帝观之良久，自思曰：“其人虽一耕夫，堂堂仪表，必有可取。”即命近臣去问何处人氏。近臣领命问之，风后对曰：“君臣别途，各安其事，何劳问焉！”近臣以风后之言回奏，帝叹曰：“此乃贤者，非农夫也！”遂下辇步行至田畔。风后见帝步行前来，忙弃其锄，俯伏于田中，口称万岁。帝扶起问曰：“贤士何隐于此，不出代天行道？请问贤士高姓大名？”风后奏曰：“臣姓风名后，才疏学浅，不堪世用，惟躬耕而已。”帝闻奏大悦，命随驾入朝，以扶社稷。风后不辞，领旨同行。<br>&nbsp;&nbsp;　　正行之间，只见大泽旁一樵夫，在山林中四顾而行，帝视良久，见其人威风凛凛，志气昂昂。帝命住辇，即步入林中，上前问曰：“贤士，何人在此闲游，不出辅国安民？”力牧俯伏奏曰：“臣驾钝之材，不足用世，故避于此。”帝曰：“愿闻贤士姓名！”力牧奏曰：“臣姓力，名牧。”帝闻奏大悦。顾谓群臣曰：“卿等今日方信梦不虚矣。”遂扶起，命随驾回朝。次日升殿，文武朝贺毕，帝命宣风后、力牧入朝。二人山呼拜舞于阶下。帝曰：“朕今得二卿，乃上天梦应所赐，如左右手矣。”即封风后为上相，封力牧为上将，以为左右辅弼之臣。原有太常察乎地利，封为禀官廪，掌管农事；苍龙辨乎东方，封为士师；祝融辨乎南方，封为司徒；太鸿辨乎西方，封司马；后土辨乎北方，封为李师。力牧乃为武职，不在内，风后在内，为六相。<br>&nbsp;&nbsp;　　帝自得六相以来，国家大治，天下太平。一日，大宴群臣而散，退宿宫中，夜至三更，忽得一梦，梦见二龙于江中蟠蜒，挺白图以授帝。帝觉，自思曰：“前梦既应，后梦不虚。龙，水中之物，必有奇异。”遂斋戒沐浴，早朝升殿，将梦龙事与群臣言之。天姥出班奏曰：“陛下试往河边视之，天其授帝图乎？”帝允奏，即命排驾往河边。至翠妫川，只见一大鱼溯流而来。帝谓天姥曰：“子见河中物乎？”天姥曰：“正应梦也。”帝命排香案，亲拜告祝曰：“朕幸得六相，今辅佐分理天下，人民稍安。昨夜蒙神复赐朕梦，谨具香花灯烛祈祷吉凶。如凶，朕自当之；如吉，普施天下黎民！”祝罢，那大鱼溯流而上，背负白图箱兰叶龟文，近岸踊跃授帝。帝知祥瑞，拜而授之，其鱼翻游而去。帝又望河拜谢。舒展视之，名曰《图箓》。命侍臣捧定其箱，排驾回朝。<br>&nbsp;&nbsp;　　至次日升殿，群臣朝毕，帝语群臣曰：“昔闻伏羲帝始受《河图》，得其五要，设灵台，立五官，以叙五事。今朕得者亦名《河图》，内与前《河图》不同，皆日月星辰之象，教朕立星官之书，以传后世，朕何敢不从耶！”<br>&nbsp;&nbsp;　　即命羲和占日月之出没，常仪占月之盈虚，车区占风之定息。<br>&nbsp;&nbsp;　　又命大挠探五行之情、占斗纲所建、定干支甲子。<br>&nbsp;&nbsp;　　命容成作盖天浑天仪，以像用天上形。<br>&nbsp;&nbsp;　　帝问鬼臾蓲曰：“上下周纪，其可数乎？”对曰：“天以六节，地以六制。周天气者，六期为备；终地纪者，五岁为周。五六合者，岁三千七百二十气为一纪，六十岁一千四百四十气为一周，太过不及期可见矣。乃因五量治五气之消息，察法以作朝历，岁纪甲寅，日纪甲子，而时节定。是岁己酉，朔旦日南至而获神数，日月朔望而可推也。”帝闻奏大悦。又问之曰：“卿言此是得天之纪终而复始矣？”对曰：“然。”又奏曰：“天之纪虽终而复始，更要造十六神推馀分置闰月，以定四时。”<br>&nbsp;&nbsp;　　帝曰：“何以为闰？”蓲曰：“察天时三岁一闰，多一月三十日也。五岁再闰，共多六十日。十有九年七闰，造历皆起甲子，于是时顺而辰从之。”帝曰：“善。”<br>&nbsp;&nbsp;　　命隶首定数，以率其羡，要其会。而律度量衡，命伶伦自大夏之西、阮隃之阴，取竹于嶰溪之谷，以生空窍厚钧者，断两节间，长三寸九分，而吹之，以为黄钟之宫。制十二筒以听凤凰之鸣，而别十二律——雄鸣为六，雌鸣亦六，以比黄钟之宫，生六律、六吕，候气之应，以立宫、商、角、徵、羽五音之声，治阴阳之气，节四时之变，推律历之数，起消息，正馀闰也。<br>&nbsp;&nbsp;　　又命劳缓铸黄钟太簇十二钟，以为十二律。每月气至，则葭管飞灰古人烧芦管成灰，置于十二律管内，放密室中，以占气候。某一节候至，某律管中的葭灰即飞出，表示该节气已到应之，以和五音，立天时，正人位焉。<br>&nbsp;&nbsp;　　又命大容、容成、车区，占星象。各领旨而行。<br>						