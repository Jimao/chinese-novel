

						&nbsp;&nbsp;　　却说少昊金天氏，乃黄帝之长子，名玄嚣，母曰螺姐，居华渚，见星大如虹，下临之祥，即有妊，十有一月而生少昊。黄帝之世，降居江水，邑于穷桑兖州，故又号穷桑氏。父黄帝崩，群臣推少昊即位，以金德王天下，都曲阜，能修太昊之政，故曰少昊。自即位以来，凤凰适至，众臣朝贺，帝即以鸟纪官，历正官曰凤鸟司，分官曰玄鸟司，启官曰青鸟司，闭官曰丹鸟司。又立祝鸠氏，司徒也；雎鸠氏，司马也；鸣鸠氏，司空也；爽鸠氏，司寇也；鹘鸠氏，司事也。以五鸠立官品者，鸠民者也。又五雉谓九工正，利器用，正度量，夷民者也。又九扈为九农正，扈民无氵㸒者也。自帝御世，诸福之物毕至，爱书鸾凤，立建鼓，制浮磬，以通山川之风，作大渊之乐以谐人神，和其上下，是曰九渊治太平。天下八十一诸侯，少昊氏稍衰。<br>&nbsp;&nbsp;　　一日设朝，众臣山呼毕，各诸侯表奏有九黎作乱，妄动刀兵，百姓逃散，天下不安。帝闻奏问众臣曰：“九黎何处人也？”有臣勾龙出班奏曰：“臣知九黎乃人皇氏朝蜀山氏之后，居蜀中，封为侯。今生兄弟九人：长曰黎贪，面白，身长一丈；次曰黎巨，面黑，身长一丈二尺；三曰黎禄，面青，身长一丈一尺；四曰黎文，面绿，身长一丈五寸；五曰黎廉，面黄，身长一丈；六曰黎武，面白，身长一丈；七曰黎破，面赤，身长九尺四寸；八曰黎辅，面白，身长九尺三寸；九曰黎弼，面紫，身长一丈，兄弟九人皆好兵书，善武艺，有万夫不当之勇。今乱天下，任其横为。”帝曰：“天下诸侯，何任其自横？”勾龙又奏曰：“诸侯恐非其敌手，故不敢出收伏也。”帝又曰：“纵九黎有勇，以诸侯之众，众寡相敌，安得不胜？”勾龙又奏曰：“非众诸侯不能敌，天下之人久乐太平，未经征战，一闻兵火，先各惊惧，以神相惑，以怪相疑，家为巫史，民渎于祝，无有整兵出敌者，故至此大乱耳。”帝曰：“今他作乱，必须收伏，何以制之，庶民得安？”勾龙奏曰：“欲除九黎之乱，恐一二路诸侯难以征灭。我主可颁旨意九道，召九路诸侯，每一路敌一黎，方可剿除。”帝曰：“那九路？”勾龙曰：“可召——<br>&nbsp;&nbsp;　　第一路诸侯，乃炎帝朝帝里之后，姓姜名烈，统兵三万征进；<br>&nbsp;&nbsp;　　第二路诸侯，亦乃炎帝朝帝承之后，姓姜名鳌，统兵三万征进；<br>&nbsp;&nbsp;　　第三路诸侯，亦乃炎帝朝帝宜之后，姓王名政，统兵三万征进；<br>&nbsp;&nbsp;　　第四路诸侯，乃太昊朝女娲氏之后，姓邵名金，统兵三万征进；<br>&nbsp;&nbsp;　　第五路诸侯，亦乃太昊朝柏皇氏之后，姓平名治，统兵三万征进；<br>&nbsp;&nbsp;　　第六路诸侯，亦乃女娲朝无怀氏之后，姓关名道，统兵三万征进；<br>&nbsp;&nbsp;　　第七路诸侯，乃人皇朝有巢氏之后，姓风名略，统兵三万征进；<br>&nbsp;&nbsp;　　第八路诸侯，乃人皇朝大敦氏之后，姓熊名球，统兵三万征进；<br>&nbsp;&nbsp;　　第九路诸侯，亦乃人皇朝次民氏之后，姓熊名唐，统兵三万征进。<br>&nbsp;&nbsp;　　若得此九路诸侯之兵——共计二十七万征进，臣亦统兵三万为总督，相机而动，使九黎兄弟不能首尾相顾，臣料一鼓可擒，何愁天下不定哉！”<br>&nbsp;&nbsp;　　帝闻奏大悦，即颁旨命勾龙为使召九路诸侯。勾龙领旨，辞帝出朝，前往九国，未知如何。<br>&nbsp;&nbsp;　　周静轩曰：天下如人之一身，元气固，则有邪不入，元气衰邪气因之而入焉。今九黎作乱，不遵王命，天下之人相惧以神，相惑以怪，皆少昊有以启之也。先正有言，一念之善，暖风和气，一念之恶，妖星厉鬼。吾之心正，天地之心亦正；吾之气顺，天地之气亦顺。有天下国家之寄者，岂可不作事谋始哉。<br>						