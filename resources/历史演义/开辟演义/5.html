

						&nbsp;&nbsp;　　却说人皇氏之后，有五龙氏兄弟五人焉。一曰皇伯，二曰皇仲，三曰皇叔，四曰皇季，五曰皇少。五姓同期治五方，司五类，布山岳世及巢穴，日月贞明，驾龙以治。天下法五龙之迹，行无为之化，故夸五龙氏。世传长曰角龙木仙，次曰征龙火仙，三曰商龙金仙，四曰羽龙水仙，五曰宫龙土仙。五龙氏乘云登仙，而上郡肤施有五龙山，盖出治之所也。<br>&nbsp;&nbsp;　　话分两头，有循蜚纪二十二氏，继五龙氏而治，今列于左：<br>&nbsp;&nbsp;　　钜灵氏　句疆氏　谯明氏　涿光氏　钧陈氏　黄神氏　巨神氏　黎卢氏　天騩氏　鬼隗氏　弇兹氏　泰运氏　冉相氏　盖盈氏　大敦氏　灵阳氏　巫常氏　泰壹氏　空桑氏　神民氏　猗帝氏　次民氏<br>&nbsp;&nbsp;　　钜灵氏以治天下，一曰尸气皇，出于汾睢，与元气齐生，握大象持化，而与物相蔽；铩挥五丁之士，祛阴阳，返山川，神化大凝；居无恒处，而迹躔于蜀。<br>&nbsp;&nbsp;　　继治有句疆氏、谯明氏、涿光氏、钩陈氏、黄神氏、巨神氏、黎卢氏、天騩氏、鬼隗氏、弇兹氏、泰运氏，没而为河神，司水，出入有光；<br>&nbsp;&nbsp;　　冉相氏、盖盈氏、大敦氏、灵阳氏，是为阳帝，出于长沙之茶陵，厥化混混，厥生濛濛；<br>&nbsp;&nbsp;　　巫常氏、泰壹氏，是为皇人，开图挺纪，执大同之制，调大鸿之气，正神明之位，盖范无形，尝无味，要会久视操法揽而长存者。<br>&nbsp;&nbsp;　　厥后，神农氏开医于泰壹小子，而黄帝、老子受要法于泰壹元君，有兵法、阴阴元气、黄治杂子及泰壹之书。其书言黄帝游灵台，谒峨嵋，见天真皇人于玉堂，咨以三一三才<br>&nbsp;&nbsp;　　太极之道，论水火绦霄宫大渊之事。<br>&nbsp;&nbsp;　　后有空桑氏，一曰广桑，在兖州；神民氏，作都于神民之丘，盖使民神异业，精气通行，一曰神皇氏，驾六蜚鹿，而治天下三百岁；<br>&nbsp;&nbsp;　　猗帝氏，次民氏继之而治。又因提纪有十三氏，继次民氏后而治世，亦列于左：<br>&nbsp;&nbsp;　　辰放氏　蜀山氏　豗隗氏　混沌氏　东尸氏　皇覃氏　启统氏　吉夷氏<br>&nbsp;&nbsp;　　几蘧氏　狶韦氏　有巢氏　燧人氏　庸成氏<br>&nbsp;&nbsp;　　辰放氏是为元皇，都于帝勃，驾六飞麟而从日月，上下天地与神合谋。古初之人，卉服蔽体，乃教民搴木茹皮，以御风霜，绞发阄首，以去露雨，号曰衣皮之民。治天下二百五十年，传四世，有蜀山氏、豗隗氏、混沌氏，生而不杀，予而不夺，天下之人服其服而怀其德。当世时，阴阳相和，万世一息，蜚鸟之巢可俯而探也，走兽可系而从也。盖执中涵和，除日无岁，无内而无外者也。<br>&nbsp;&nbsp;　　混沌氏之治也，传七世有东尸氏、皇覃氏、启统氏、吉夷氏、几蘧氏、狶韦氏，继之有巢氏、燧人氏、庸成氏以治天下，教人民架屋、火食。不知后来如何，且听下回分解。<br>						