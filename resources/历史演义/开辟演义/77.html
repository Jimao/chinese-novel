

						&nbsp;&nbsp;　　却说帝乙于庚午年即位，群臣朝贺，山呼礼毕，传表官奏曰：“今有始呼、翳徒二国之戎，结连造反，主上乞赐指挥。”帝闻奏，召季历谓之曰：“先王时，东夷北虏交乱，赖卿剿除。今始呼、翳徒二国造反，须卿一行，方可征灭。”季历领旨，帝赐金花、御酒、彩缎，鼓乐送出朝门。百官皆散。次日，季历统五千人马，以雷泽为先锋，虞春、郑亥为副将，一路起行，来至边界安营。<br>&nbsp;&nbsp;　　且说始呼、翳徒二国王，有三大夫来为先锋，一名孙中，一名仲理，一名师招。二王召三大夫议曰：“今商兵到此下寨，卿等何以抵敌？”三人曰：“郎主放心，臣等文武才艺兼全，此回必斩商将之头，献于麾下，方遂此愿。”二王大喜，各赠酒二杯，令其出战。<br>&nbsp;&nbsp;　　次日两阵对圆，金鼓大作，六将齐出，通罢名姓，各寻对手厮杀，自卯至西，胜负不分。雷泽见胜不得孙中，卖个破绽，孙中不识，一枪刺入，雷泽闪过，就势拿擒孙中回寨。仲理看见，一马赴来，指望抢回孙中，不防郑亥跟来，大喝曰：“汝欲送死乎！”仲理回头，用刀交锋，措手不及，被郑亥捉掷马下，步兵缚至大寨。师招见二人被擒，正待逃走，虞春大叫：“贼将走往何处！”只得回马交战，郑亥拍马夹攻，虞春亦将师招擒过马来。番兵心胆皆碎。始呼、翳徒见三人捉去，弃甲丢戈，逃回本国而去。商兵追百里方回。季历升帐，三将解三大夫至，跪伏于地，叩首乞命。季历骂曰：“汝与二国为大夫：主行不仁，汝宜谏之。不能谏主，反助为恶，留汝何用！”令推出斩首，号令边关。<br>&nbsp;&nbsp;　　次日班师回朝，数日至京，朝见帝乙，季历同雷泽、虞春、郑亥奏明征伐之事。帝乙大悦。群臣因奏曰：“季历累有大功，先帝欲加封爵未果，我主乞封之。”帝乙准奏，加封季历为西伯侯，赐以圭瓒秬鬯圭瓒为古之礼器，以圭为之柄，祭祀时用以盛酒之用。秬鬯为祭神时灌地所用的以郁金香合黍酿造的酒。重赏雷泽等，锡之于爵。季历等谢恩而退，众臣朝散不题。<br>&nbsp;&nbsp;　　话分两头，且说西伯侯季历回本国享位，于帝乙七年而薨。帝乙命立季历之子姬昌为西伯侯。帝乙二十三年壬辰，西伯立子姬发为世子。娶有莘氏曰太姒，生十子，<br>&nbsp;&nbsp;　　长伯邑考，<br>&nbsp;&nbsp;　　次即发，性慈和，有圣德，每事师季历之道而行之，不敢有加焉。<br>&nbsp;&nbsp;　　三管叔鲜，<br>&nbsp;&nbsp;　　四周公旦，<br>&nbsp;&nbsp;　　五蔡叔度，<br>&nbsp;&nbsp;　　六曹叔振铎，<br>&nbsp;&nbsp;　　七康叔丰，<br>&nbsp;&nbsp;　　八冉季载，<br>&nbsp;&nbsp;　　九成叔武，<br>&nbsp;&nbsp;　　十霍叔处。<br>&nbsp;&nbsp;　　妃生三子，曰毛叔郑，曰召公奭，曰毕公高。<br>&nbsp;&nbsp;　　惟姬旦多圣智才艺，且贤，西伯侯任以政事。于是周国大治。闻西伯善养老者，四方多归之。黎民不饥不寒，皆西伯仁政所致也。<br>						