

						&nbsp;&nbsp;　　却说神农氏既教百姓耕种，益利于民，民心大悦。一日，帝同百官出猎，见百姓面皆黄肿，有风湿之病。帝心不安，甚怜之，回朝升殿，群臣侍立，帝曰：“朕出巡四郊，见民脸有黄色，身似浮肿，必有疾病，或虚者、实者、寒者、热者，或寒热相半者，朕想非药不治。须遍采天下异草，朕亲尝之，若性寒者，汇治热病；性热者，汇治寒病；其体虚者用补药，实者用清药。如此，民不至于夭死也。”群臣听罢，皆再拜而奏曰：“我主天恩施及人民，无有疾病之苦，虽三皇至今未有如是者，圣上莫大之功，万世感戴矣！”帝大悦，传旨晓谕天下：凡地中所出各色草木，俱要连根收取解至京都。群臣皆散朝而出。<br>&nbsp;&nbsp;　　使臣领旨往各镇诸侯处，众诸侯接旨，传与守土官员，着乡民取采草木叶根前来交纳。不一载，众诸侯各将天下草木叶根枝皮俱取齐解入京都。炎帝设朝，群臣山呼礼毕，传事官奏曰：“启上我主！今有各处诸侯解到药草，见在朝门外候旨。”帝命宣入。各解官呈上草木等药，或有百样者，或有五七十样者，或内有相同者，帝于龙书案上一一观看，大悦。命内使扛入后宫，厚赏解官而回。<br>&nbsp;&nbsp;　　朝散，百官退出，帝入后宫。莽氏接驾礼毕，后曰：“主上退朝何晏？”帝曰：“朕前出巡荒郊，因见民人黄肿有病，非热即寒，非虚即实，故此生疾。朕思地中草木根叶必有冷热温凉之性，朕遣使命天下诸侯，凡有草木枝实，俱解入朝。昨各处皆进至矣，今令扛入后宫。朕必亲自尝之，贤卿无离朕旁。倘遇有毒之药，以便制解。”后领诺。帝命排香花灯烛，拜告天地。祈祷已毕，坐于蟠龙御座之上，即命左右近侍将各处进来之药一一拣视。同者，去之；不同者，皆亲尝之。但见其先试尝甘草，味甘平无毒，善能解诸药毒，药中最良者，故首载之《本草》。<br>&nbsp;&nbsp;　　次嚼乌梅，遽齿酸而津液生。<br>&nbsp;&nbsp;　　才及皂角，入鼻嚏以气通，<br>&nbsp;&nbsp;　　啮花椒而气开；啖辣芥则涕泪，<br>&nbsp;&nbsp;　　滋阴膠知疽发所在，硝未救脑痛欲亡，<br>&nbsp;&nbsp;　　龟尿解毒，鼠骨生牙，<br>&nbsp;&nbsp;　　血投藕而不凝，漆得蟹而自散，<br>&nbsp;&nbsp;　　龙髓可熬桂作水，蟾膏乃软癤如泥。<br>&nbsp;&nbsp;　　若此之类，不可枚举。一日遇毒药十二味，神而化之。命后将此补泻温凉寒热等药各放一处，帝辨其君臣佐使之义。遂作方书以疗民疾，而医道立矣。<br>&nbsp;&nbsp;　　帝百药尝完，一日升殿。群臣朝毕。帝曰：“朕今将诸草本果叶根皮，俱亲尝过，皆识某药治某病，补泻、温凉、寒热、冷燥，无有不别分为君臣佐使之用，以疗民疾。作有方书可法，颁布天下，使万民永不受其病苦矣。又令民用山水为饮，水不可饮者，朕亦为之辨别。凡泉水非自出者，深渊之处、久滞不干、污浊毒聚之水，切不可饮。人若饮之，不死即病。惟开地深丈余，自然水出，名曰泉水，清而且甜，方可饮之，则疾病不生矣。”群臣奏曰：“自三皇继立，民物虽夥伙，代有制作，如茹草木之实，食禽兽之肉，自若也：自我主初得天下，即兴救民之心，忧民之食，闵民之病，断木为耜，揉木为耒，教民树艺五谷，躬亲畎亩，耕种收藏，农事有赖矣。又见天时寒燠，民常患之，我主亲尝药味，察寒温平热之四等，辨君臣相佐之二区。一日之间遇十二毒，幸天化之，不受残害。乃作《方书》，以兴医道，民有疾病，皆蒙圣惠。复穿地为泉，不致毒水之染，恩垂万世，赖无穷功德矣！”帝闻奏大悦，重赏群臣而散。<br>&nbsp;&nbsp;　　自炎帝治世以来，其俗朴重端悫。不忿争而财足，无制令而民从；威厉而不杀，法省而不烦。利天下之民，聚天下之货，日中为市，交易而退，各得其所。天时人事，可称圣世。不知后来如何，且听下回分解。<br>						