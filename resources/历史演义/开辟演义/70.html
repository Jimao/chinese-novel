

						&nbsp;&nbsp;　　话说仲丁于己未年即位，群臣朝贺礼毕，伊陟出班奏曰：“今毫有河决之害，诸侯朝贡者，皆水淹阻，多不能至。我主可迁都于嚣今河南敖仓旧地，以便四方来者。”帝依奏，命迁都于嚣。<br>&nbsp;&nbsp;　　仲丁升殿，传表官启奏：“今有西方蓝夷作乱，拥兵十万，杀至边庭。”帝大惊，问群臣曰：“蓝夷作乱，扰害生灵，卿等何以处之？”伊陟奏曰：“蓝夷有勇无谋之辈，陛下勿虑，可命巫成为帅，白有作先锋，督兵征之，自然平服。”帝转忧成喜，即命巫咸、白有，领兵三万，去征蓝夷。咸、有领旨辞帝，点兵而行，一路无词，早至西关不题。<br>&nbsp;&nbsp;　　却说蓝夷面皆蓝色，乃西番国王姓陈名严，生得蓝面红须，竖眉阔口，身长九尺五寸，使大刀，骑赤牛。有臣方风，面亦蓝，身长九尺，用大斧。排下阵势，以待商兵。小军飞报巫咸，咸即唤先锋白有分付曰：“汝可先领一万人马，以见头阵若何？”白有得令，领兵下得关来，飞马出阵，耀武扬威。怎生打扮，但见：<br>&nbsp;&nbsp;　　头戴紫金盔，朱缨乱舞。身穿红锦袍，百花攒补。坐下马似欢龙，马上将如猛虎。生得面如傅粉，唇若硃涂，不亚灵官出天宫，果然神将临队伍。挥戈下东关，乘胜来西土。<br>&nbsp;&nbsp;　　两阵对圆，白有出马，方风临阵问曰：“商将留名。”白有答曰：“某乃先锋白有是也。汝何人氏，亦留名来。”方风曰：“吾乃蓝王先锋方风是也！”白有曰：“汝等不守本土，而寇我边关，害我人民，意欲何为？”风曰：“天下人之天下，非一人之天下。汝商王子孙，历年已久，理合让有德者居之，何尸位贪禄？今我主蓝王，仁德昭著，早以天下让之，免动刀兵相争，杀害生灵，岂不美哉！”白有大怒，持抢便刺，方风举斧交还，大战四十回合，不分胜负。巫咸关上看见，即令鸣金收兵。两家罢战，各自回营。白有来见主将，禀曰：“小将正欲拿方风，元帅何故鸣金？”巫咸曰：“吾见番将勇猛，不可力胜，两虎相争，必有一伤。容吾思一计，明日破之。”白有躬身而退。<br>&nbsp;&nbsp;　　次日巫咸升帐，小卒报蓝兵讨战。咸召副将转成分付曰：“汝可领人马一万，去关左右埋伏，各执长枪短刀，但有蓝兵入关，枪刺马上将，刀砍马下足，不可有误，违令者斩！”转成领令去了。又令白有曰：“将军出阵，只要诈败，不可取胜，引彼入关，假作闭门不及之状。蓝兵乃有勇无谋之辈，见败入关，门团不及，彼必忿力抢入，吾伏兵杀出，汝可杀回。蓝夷君臣此回不死，亦九分没气矣！”白有领令，下关出阵。<br>&nbsp;&nbsp;　　巫咸分拨已定，亲自督兵，怎生打扮，有诗为证：<br>&nbsp;&nbsp;　　头戴凤翅盔，身穿蜀锦袍。<br>&nbsp;&nbsp;　　骑坐紫骝马，手提斩将刀。<br>&nbsp;&nbsp;　　左悬双股剑，右带九丝绦。<br>&nbsp;&nbsp;　　面白长髯黑，英雄志量高。<br>&nbsp;&nbsp;　　一马当先，立于阵前。那边蓝王陈严出阵，先锋方风保护。陈严曰：“汝等不识世务，商家传位已久，该让有德者居之，何伤饥食饱，贪位尸禄？汝等降吾，亦不失臣职，败后思迟，悔之晚矣！”巫咸曰：“汝不守本土，妄自兴兵犯边，是自取死，尚敢乱言耶！”把手一招，白有拍马直取陈严，方风敌住白有，战三十回合，白有虚揜一枪，诈败望西关而走，蓝兵忿力追来。<br>&nbsp;&nbsp;　　商兵故弃刀枪，走入城中。蓝兵见城门欲闭不及，各各争先抢入，只听得一声炮响，转成领兵左右关前杀出，枪刺马上，刀斩马下，蓝兵退走不迭，惊慌乱窜。白有整兵杀回，商兵无不以一当百，杀得蓝兵尸横遍野，血流成河。方风左冲有撞，不能得出，杀至城边，正遇蓝王。方风曰：“幸主公在此，速跟臣杀出，庶脱此重围！”蓝兵十万，可怜只存数千人，却似丧家之狗，连夜逃回本国而去。白有追之不及，亦收宾回入关中。<br>&nbsp;&nbsp;　　巫咸大获全胜，众将献功毕，出榜安民，百姓鼓舞大悦，大赏三军，班师回朝。仲丁升殿，巫咸、白有、转成入见，山呼拜舞毕，帝闻征蓝夷得胜，劳之曰：“巫卿真干国良佐也！”重赏三人，命大排筵宴，以庆太平。群臣谢宴而散。<br>&nbsp;&nbsp;　　一日仲丁有疾，召众臣以托后事。伊陟同巫咸、紫扈至卧榻前，拜伏问安。帝命平身，与伊陟曰：“朕父子得卿父子辅政，挽回大地，论功莫大于卿父。卿荐巫咸、紫扈二人，巫咸征蓝夷有功辅国，紫扈佐朕，大有辅导。朕今病笃，自知不瘳，朕无子嗣立，可扶弟外壬继位，仗卿等忠义辅政。”言罢而崩，在位十有三年，寿四十有七岁。葬于嚣之洞山。<br>						