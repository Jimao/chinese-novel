

						&nbsp;&nbsp;　　却说太昊得苍颉丹书，发下教台抄传示天下，代去燧人氏结绳之政。<br>&nbsp;&nbsp;　　帝一日召群臣曰：“寡人赖卿等相辅，天下今稍清平。今削木为琴，面圆以法天，底平以象地；<br>&nbsp;&nbsp;　　龙池八寸，通八风；东北条风，东明庶风，东南清明风，南景风，西南凉风，西阊阖风，西北不周风，北广莫风凤池四寸，象四时；<br>&nbsp;&nbsp;　　五弦象五行；长七尺二寸，按七十二候五日一候，一月六候，三侯为一节气，一年二十四节气，共七十二侯；<br>&nbsp;&nbsp;　　用丝绳为弦，弦二十有七条，命之曰离徽，上以通神明之覞音要，下以合天人之和；<br>&nbsp;&nbsp;　　絙音耕为三十六弦之瑟，与民修身理性，反其天真。卿等以为可否？”<br>&nbsp;&nbsp;　　群臣皆叩首曰：“臣等愚昧，愿我主教之！”帝即发式，命木匠用桐木削析，依式而造，颁赐天下。众臣皆退。天下士民领式咸法制度，各相传授，无不欢悦。天下琴瑟自此始。<br>&nbsp;&nbsp;　　帝一日升殿，群臣朝毕，忽午门外流传警报至，帝命宣入。俯伏山呼毕，帝问曰：“汝报何事？”报人曰：“臣居近孟津河边，河中忽然大涨，波浪滔天。水中有一巨兽，似龙非龙，似马非马，浪里飞腾，人民惊惧，一方弗宁，民故特来奏知。”帝闻奏，言曰：“此乃何物如此？”女娲氏奏曰：“似龙似马，皆吉兽也，又出于河中，必主有佳兆。我主宜排驾备香案前去同群臣观之，便见端的。”帝准奏，即命排驾，同众臣至河边。只见河中洪涛巨浪，波中一兽踏水如登平地，大体似马而身有鳞，高八九尺，有两翼，形类骆驼，背上负一朱箱，面上有四字，乃“河图洛书”。帝一见，命抬香案至前，亲自同群臣礼拜。帝祝曰：“朕治天下数百季矣，若朕有过，罪在朕躬，望龙神息其波浪，无害于民！”帝方祝罢，只见风恬浪静，龙马遂负箱直至河边。帝见之大喜曰：“蒙神顿息波浪之势，可负箱至岸。如内有益民之物，乞神点头三下，朕即取之：若是不然，端立勿动，朕不取也。”那龙马听帝言语，即连忙点头三下，帝心甚悦，即命女娲氏向前取之。女娲氏去河边取起负箱，那龙马复驰入河中，没而不见。霎时波浪平息，帝随于河边拜谢，命夫扛箱同众臣回朝。帝坐于殿上言曰：“朕蒙河神赐此丹箱，不知内有何物，今宜焚香叩首礼拜，同众臣开箱看是何物。”众臣曰：“我主之言是也。”即命安排香案。<br>&nbsp;&nbsp;　　帝焚香叩首毕，众臣亦各礼拜，命女娲氏于当殿上拿开箱盖，帝同众臣取出视之，乃《河图》《洛书》，画成八卦，变为八八六十有四卦，以通神明之德，以类万物之情。内又教人作甲历。甲历者，始于甲子，终于癸亥，干支相配为十二宫辰，六甲周而天道之事备矣。岁以是纪，而月不能乱；日以是纪，而时不易；昼夜以是纪，而人知度数；四季以是纪，东、西、南、北而不惑。一年分十二月，一月分三十日。按日分十二时，一时分八刻，依《河》《洛》推算，则年、月、日、时定矣。<br>&nbsp;&nbsp;　　帝同群臣览毕，君臣皆大欢喜。群臣叩首奏曰：“前代三皇虽开世道，有恩于民，但世尚洪荒，而文明犹未开，颛蒙犹未启，我主今得先天卦爻而兴教，实万世文明之主也。”帝曰：“卿等之言虽是，朕今不惜勤劳，将八卦变六十四卦，定东、南、西、北，幽赞于神明而生蓍，参天两地而倚数，观变于阴阳而立卦，教民决嫌疑，定犹豫，便民不迷于吉凶悔吝之途。开物成务之学，天地秘造之机，朕为之泄尽可乎！”众臣闻帝言，各皆大喜，稽首奏曰：“今得我主不借勤劳，有费圣心，一至于此。自三皇以来，未有盛于我主之治而成万代之规模矣。”帝大悦，各赐筵宴而散。帝作成先天卦爻变法，颁行天下。后在位一千一百一十五年，寿一千一百五十岁而崩。伏羲氏之后有十五氏，女娲氏即位，十四氏为诸侯。<br>						