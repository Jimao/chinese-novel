　　又闻袁取消帝制而后，凡关于筹备上事宜，无论己就绪与未就绪诸端，严令一律撤除。惟各省代表团之请愿书及劝进表，袁不时必摩娑披阅之，不忍稍辍。有时视之而笑，有时视之而悲而哭。态度靡常，大有狂易之状。即就寝时，亦尝挈此项物事，置于枕畔，揣其意旨，似极端郑重者，诸妃皆不敢叩其故。　　惟洪妃径诘之，袁凄然流泪曰：“无他。吾牺牲无量之金钱生命，始博得是请愿书与劝进表，两项即为吾一生最荣幸之事。<br><br>　　今虽事与愿违，弃置他物均无足惜，惟此民意两字之成绩，不可不宝而藏之，垂示后人，以彰祖宗功德之伟大耳。吾将使吾子为吾珍之，为永久之大纪念也。”洪妃韪其说。明日，袁召克定至，悉畀之。计二百九十余件。且曰：“汝父德薄，辛苦一生，无所遗于汝，即此二百余通之书表，可赛过财产亿万万也。汝试记取，他日苟有尺寸凭藉，则此物即为铁案之佐证。<br><br>　　但冀汝将来能竞吾志，则吾死瞑目矣。”克定再拜而受，乃舁金匮于寝居之地，举是项书表，纳之于中。额其上曰：真正民意之机关。克定尝谓人曰：“吾父以恢复帝制之责属诸吾也。　　”闻者辄嗤之。