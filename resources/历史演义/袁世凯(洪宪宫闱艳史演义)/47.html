当袁氏接收帝位时，彼赫赫然之大典筹备处，非为袁皇帝采办关于帝制上一切应用之物品乎！乃曾几何时，而此筹备处一变而为袁皇帝治丧之所矣！嗟乎，事变之来，讵能逆料！礼经云：美轮美奂，歌于斯，哭于斯。吾初犹不之信。及观夫大典筹备处今昔盛衰之历史，始恍然古人不我欺也。兹事不特吾人不及知，即袁皇帝在天之灵，当亦料不到此者焉。先是袁病笃时，医士会嘱其诸子，宜早置备袁之身后大事。克定乃与诸弟商此项事宜，纷纭繁杂，未易措手。不如仍使袁乃宽纪纲之。<br><br>盖筹备帝制与筹备丧务，事虽不同，然使熟手为之，庶可收驾轻就熟之妙也。诸子咸赞成是议，即以此事畀之乃宽。时乃宽以袁氏取消帝制后，正懊丧至不可名状。兹又得是项优差，不觉大喜过望。惟需款浩繁，因请命于克定，是否指定何处机关拨用。克定即以中交两银行为外府，乃宽知其中必可恣意中饱侵蚀也，欣然承诺。遂以治丧事务所设于大典筹备处中，凡所需之物，由宫中开单送交乃宽购办，咸由电话中转告。至丧务上应置之物品，不胜枚举。著者亦不暇在在胪列而条举焉。一言以蔽之，务求穷极侈丽而已。当乃宽为大典筹备处长也，采办各物，悉由瑞蚨祥为京师巨商肆，系山东某乡宦所开设者经承其事。而所得回扣，有九折及九五不等，皆为乃宽独享其利益。此次置备各物，仍由该商号承接，而回扣一节，亦照前例。尔时宫中主持丧务者，虽为某钜公，亦仅负一虚名义而已，实则仍乃宽一手经理也。顾利之所在，人必趋之，即此办丧声中适有两大事件足供人注意者：则一为殓服，一为梓宫是也。<br><br>今试述之如下：一殓服。遵袁氏遗嘱，大殓时用祭天冕服入棺者也。然此项祭天冕服，其中装饰点缀悉为珠钻，其值不赀。当袁氏弥留时，早为洪妃等，举珠钻等物，悉数取窃之。吾已于上编，言之綦详矣。此际袁氏计遐，克定曾向洪妃索取祭天冕服，以备入殓之用。洪妃恐其追查所失之装饰物，诡词曰：“上濒死时，曾有遗嘱，此礼服须永久保存，为子孙记念。今果需是物，可另制一袭。”克定以赶办不及是虑，洪妃曰：“但得多给金钱，乌有不能应命者。”克定然其说，亟开单往告乃宽，不料洪妃早有布置也。急检冕服出，遣心腹某送交瑞趺祥，并寄语该执事曰：“无论何人来购此者，须两倍其值，始可售。脱得善价，愿以二成佣金酬赠，第勿谓为宫中所在也。”该执事以其有利益均沾也，许之。未几，袁乃宽果使使至，单独询以有无第二袭祭天冕服。该执事伪言曰：“有，惟系某国人所订定者，将以运往外洋为陈列品。兹令同期将届，未便私售，恐某国人来索，无以应命，必生别项交涉。”使者返报，乃宽亲诣该肆，面要其变通办理。先以是物售诸已，再与赶制一袭，以应某国人所求。该执事始允诺，然故昂其值，乃宽竟如数予之。<br><br>携冕服返，告克定。克定谓为干员，实则仍系其原有之物也。<br><br>袁氏大殓时，果用祭天冕服入棺，依然帝王气象。然则袁之称帝不成，虽抱恨于生前，犹得吐气于死后。九泉之下，夫亦足以自豪矣。诚哉！其为死皇帝也。<br><br>二梓宫。置办袁之丧事，本在在务求奢侈。而选择梓宫之木质，尤为加意讲求。然京师不乏巨肆，一时顾难得其选。<br><br>时有某当道介绍，其戚某向为木商，曩岁曾载运上品阴沉寿器一具人京，欲求善价而沽，至今尚未遇受主。今宫中悬此鹄以求，可一觇之，或可当意。克定往视，果高出市品万。遂决计购置，价已议成矣，乃宽闻是耗，以两方面直接交易。已弗能有所侵蚀，乃往晤某木商，索三千金。否则必谓为赝鼎，某木商不可，曰：“是物乃纯粹道地上品，赏鉴家自有公论，岂处长臆造之语所能破坏乎？”乃宽恶其言词倔强，遂施以阴柔手段，伪言往观，潜置襁水于其中，致木质腐烂一小圆穴。俟舁棺入宫时，故详加审定，忽指柩之里面告克定曰：“胡为以数万元购一朽坏之寿具耶！”克定大怒，怪某木商绐已，拟究以欺诈钱财罪名。嗣经某当道再三缓颊，始从不究。退还其器，另市肆中市高贵之柩。甫购成，适前汴省将军张镇芳贡一寿具，为市上罕有之品。克定以为不祥，心颇悒悒弗乐，急报闵妃吞金自尽。某钜公即为之解嘲曰：“可以所购之市品，殓高丽姨太乎！”克定始释然，闻张镇芳进呈之棺，系三百余年陈品，其代价约在十万元以上云。