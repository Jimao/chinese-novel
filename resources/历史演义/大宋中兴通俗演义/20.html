高宗曰：“卿所保者是谁？”皓曰：“此人素着愚直，有敢言之风，靖康时为殿中侍御史，姓崔名纵字廷直。”帝大悦，即宣过崔纵，谕之曰：“朕烦卿佐皓一行，勿惜间关，见道君皇帝，须体朕意诉之。”纵曰：“臣食君禄，志在效报。既承命召，行不俟驾，敢以驱驰辞哉！”即日受节，辞帝出朝，与洪皓离了宫阙，带数十从人前往燕京进发。<br><br>二人于路上，正值夏末秋初天气，西风骤起，极目黄云白草，不胜凄惨。时所在贼盗梗阻，道路难通。皓与纵艰难百端，将达太原地界，从者丧失殆尽，止留他二人而已。二人又行了数日，才到太原府，洪皓着令胡人通报金元帅黏没喝。黏没喝听有中国使命到，令唤入。皓与纵入见黏没喝，长揖不拜。黏没喝怒曰：“汝诚不畏死邪？”皓曰：“死生有命，安得为惧！”纵曰：“死即死耳，决不偷生为他人屈！”黏没喝欲斩之，左右皆劝以为中国大使，未奉金主命而杀之，恐有不测。黏没喝曰：“既不杀他，吾亦流逐之也。”遂遣逼往云中见斡离没。皓、纵只得来云中见斡离没。斡离没拘留之。或劝斡离没使二人仕刘豫，斡离从之。皓曰：“万里衔命，不得奉两宫南归，恨力不能磔逆豫，忍事之耶！留亦死，见刘豫亦死。不愿偷生狗鼠间，愿就鼎镬无悔！”斡离没怒，叱令杀之。旁有一校目止剑士，为其跪请曰：“此真忠臣也。他各为主，杀之何益！”斡离没怒未息，乃迫之使仕刘豫。皓、纵至济南府见豫，斥曰：“汝为宋臣，卖主降仇，何面目见中原士大夫乎？吾头可断，吾膝不可屈也，汝欲杀即杀！”声色俱厉。<br><br>刘豫默然莫对，遣人送回斡离没。<br><br>斡离没遂将皓、纵流递于冷山胡人监押。出离云中，过平阳驿，皓作《满江红》词一阕以伸其志云。词云：万里尤荒，尘土染，坚持旌节。凭仗着，忠肝义胆，枪唇剑舌。满体遍伤嵇绍箭，一腔盛积苌弘血。莫等馁了浩然心，存贞烈。戴天恨，终未雪。吴越怨，何时绝？奋笔锋戳破，燕然山缺。鼙鼓敲残塞上霜，雁声叫落关河月。待他时，回去觐天颜，重欢悦。<br><br>崔纵诵之而赞其妙。二人始至冷山，但见阴风飒飒，衰草离塞雁呜霜，怪禽啼月，纵亦长吟一律以自遣云：<br><br>　　漠漠穹庐绝塞行，胡笳声里旅况惊。<br>　　君臣异域同屯蹇，朋友他乡共死生。<br>　　一旦拔刀尤郑众，十年持节效苏卿。<br>　　冷山寂寞荒凉地，风景何如五国城？<br><br>洪、崔自到冷山，饮食不充，北地风霜凛肃，衣裘币坏，二人艰苦万状，不可胜言。却说金主御弟陈王谷神，闻皓、纵近为大金通问使，被流冷山，谷神遣人以礼召之。斡离没着胡卒送至金国，二人来见谷神。谷神欲使之降己，皓、纵辩论风生，略无少泪。谷神曰：“汝为和事官，而口硬如此，谓不能杀汝耶？”皓、纵曰：“臣将命出国门，已置死生于度外，今日正是臣死所也。但大国无受杀行人之名，投之于水以遂渊为词可也。”谷神见二人志不可屈，义而释之，复令人送还冷山。<br><br>皓泣谓纵曰：“受命于君，不得目睹两宫，吾辈身膏草野，臣之分也，奈老母何？”纵曰：“为人臣者，公尔忘私，国尔忘家，今日非顾私亲之时也。”由是二人节操愈厉，以死自誓。金人数月不给衣粮，盛夏尤衣裘羯，三餐惟饮酪浆，皓、纵以马矢煨面食之。崔纵愤恨不能竭尽君命，忧积成疾，瘦削骨立，日渐弥留。皓扶持调理，忧形于色。纵曰：“生之有死，譬尤昼夜之必然，从古至今，固未尝有超然而独存者。人臣苟利社稷，死生以之，今日正吾死之日也。但与兄将命北来，不得终事为憾焉。”皓泣曰：“倘兄有不讳，何以教我。”纵曰：“惟确持清节，勿背初心而已。”皓曰：“尊兄灵车而或留此或带回，请决一言。”纵泣曰：“故乡迢递，安能归葬。但得马革裹尸，掩埋浅土，题曰：‘朱行人崔纵之墓’，足矣。”言讫目微瞑。皓复呼曰：“崔兄更欲何言？”纵瞋目大声曰：“‘忠义’二字，尚其勉之！”遂卒。皓哭之尽哀，一遵治命措置丧事。乃以酪浆灌地，长吟一律以吊之云：<br><br>　　沙漠间关契爱情，一朝痛念隔幽明。<br>　　君仇不与戴天地，交义自甘同死生。<br>　　吴水渺茫鸳侣拆，楚山迢递雁行轻。<br>　　尤荒持节全忠荩，竹帛流芳万古名。<br>　　后来洪皓得还，以崔纵遗表进见高宗，高宗诏赠封谥。<br><br>却说胡校报知斡离没：“行人崔纵已死冷山。”斡离没乃遣人遗之衣衾丧礼，仍命移洪皓在平阳驿闲住，以候大金皇帝圣旨。皓即将崔纵灵车而葬于冷山，浅土立碑以识之，遂与一　行胡人到平阳驿。归数日，会中国杜时亮因致书于黏没喝，将回本朝，洪皓握手与语及崔纵物故之由，二人悲怆情切。皓曰：“归见天颜，为皓传奏，必得二圣消息，然后回也。”又谓即目斡离没、黏没喝大修战具，文书下各处会兵南侵，尤须持备。时亮一一领诺，辞了洪皓，连夜离燕京回杭州。入见高宗，复命讫，将洪皓所陈俱奏知。高宗听罢，始知崔纵尽节死于沙漠，不胜哀感。高宗问洪皓消息，时亮曰：“洪皓近日拘收平阳驿，以候金主发落。访知二圣驻驿尚在五国城，目下金兵欲大举出云中，乞陛下于险要去处调兵守把。”高宗闻金师将至，即以韩世忠为浙西制置使守镇江，刘光世为江东宣抚使守太平、池州，仍召诸将议移驻跸之地。张竣辛企奏曰：“长沙郡阻山带河，城郭完固，陛下请自鄂、岳而下，直趋长沙，可以待金人也。”韩世忠曰：“国家已失河北、山东，若又弃江、淮，更有何地。”吕颐浩曰：“金人之谋，以陛下所至为边。而今当且战且避，奉陛下于万全之地。臣愿留常、润二州死守。”帝曰：“朕左右不可以无相，今与卿等同迁长沙，预备战守之计。”乃以杜充守建康，王王燮副之。帝与众百官移跸长沙，自是不复议防淮矣。