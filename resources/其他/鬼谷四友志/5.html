孙膑待先生，无所底裹遮饰，真如父母一般。但看答庞涓云，“先生之命不敢违”这句便是。其于惠王处则云，“村野匹夫，过蒙聘礼，不胜惭愧”等语，虽是谦言。总属朴茂处来，同一初见，庞涓便只是夸诞。 <br><br>庞涓欲杀孙膑，甚为极易，盖孙膑乃毫无底裹，且感惠庞涓举荐之恩，正思报答耳。他那里还省着要害彼哉？孙膑所以不即见杀者，幸有兵秘，早为庞涓告也。鬼谷所以即索原本，不肯留于孙膑者，早为膑今日解厄故耶。 <br><br>孙、庞二人，奉令布阵，一闲一忙，文情如画。膑堪然若守山门之弥勒，涓流荡似处马厩之猕猴。私下探取阵法，疾忙走报惠王，遮掩一时，后人可恨。 <br><br>庞涓设计欲害孙膑，人皆以为巧。吾以为孙子太弛，更有惠王之偏听。故至此耳。如今之世，勤人多富而狡吝，懒人多贫而无滞，小人多俭曲有党相，援君子多懒，直无备人危。 <br><br>孙膑既刖，废尚不疑，及庞涓所为，反感日食图报，天幸有此诚儿泄谋。不然缮写一完，不死何俟！纵有锦囊，未必便思展看。然则诚儿，乃孙膑莫大恩人，堪与鬼谷先生并驰。膑后日为仙，魏国灭亡，不知曾有报德否？ <br><br>先生虽有诈风魔锦囊指示题目，但此篇大文字实为难做。以忠直人在狡猾小人面前诈作，使其必信为实。此在九死中讨其一活，啖取狗矢土块如常，与越勾践庾黔娄等，同谓异事。 <br><br>假使孙膑虽以佯狂，谁信庞涓？苟延性命于时日耳，又兼地方，每日具报所在。若无墨翟师弟热心闻齐，岂能轻离魏地！一成之锦囊，二成之诚儿，三成之墨翟师弟，斯脱此火坑，益见解厄之难。 <br><br>威王敏捷之人，听邹忌罢声色，沉洏封即墨烹阿大夫。今欲以兵取孙膑于异国，不顾彼此矣，田忌属赳赳武夫，能设谋计取，正是人不可轻测度处。