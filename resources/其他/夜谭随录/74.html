　　都中有以屠驴为业者。主人晚过其肆，漏已下，肆门已闭，室中灯火甚明，疑为作工者赌博，从板隙潜窥，见二佣共杀死一妇人，方断脰剖腹，血肉狼藉。大惊，亟反走，鸣诸官，官卒步军十余人，同往捕之。排闼涌入，则见死驴在地，主人独指以为人，步军曰：“死驴也，乌得为人？”与其争论，环观者咸笑其妄，其人犹忿争不已。官怒其哓哓，叱曰：“指驴为马，且不可，奈何指驴为人？”鞭之而去。其人愤极，重欲对众检视，乃亦是驴。始而愕然，既而废然，遂改业，誓不杀生。　　兰岩曰：　　驴，宠然一蠢物也，与人大异，何此人确见其为人哉？殆亦业此屠驴者乎？非昏于即也，岂誓不杀生？此驴也不复为人，此人也不复为驴矣。