　　铭镜石三为予言：佑圣寺无凡上人，有弟子某者，少年韶秀，有人诱之为龙阳，某亦不拒。上人闻而责之，某曰：“然则不可乎？”上人曰：“如之何其可也！此间不可复居矣。”曰：“去之可乎？”曰：“可。”曰：“承师命。某日当行耳。”至日，房中寂然。视之，已化去矣。<br><br>　　兰岩曰：<br><br>　　浑然天真，洞然大道，此僧来去自如，人己无间，何毫无窒碍耶？