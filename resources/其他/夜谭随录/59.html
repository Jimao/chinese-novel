　　粤西某村，居民数千家，俗尚蓄犬以为食。值夏日酷暑，其犬尽癫，人被伤而死者，日以百数。有术士来禳之，犬咸聚其前，人立啅吠，若有所述。术士喃喃似有解慰之说，犬悉俯首，泪下如雨。术士咬破其指，以血噀之，其犬四散，不知所之。<br><br>　　兰岩曰：<br><br>　　枉杀之冤，癫而为厉犬，已得一报其怨。彼遭荼毒而不能伸其冤者，多矣，亦有幸有不幸耳。