　　某护军女，有殊色，十九未嫁。邻家一少年，甫二十，亦为护军，素以丰姿自诩。窥女，艳之，时乘间以言色相挑，女辄引避。<br><br>　　偶值其父从军征南，母亦归宁，唯女在室，及一老妪。少年侦知之，故拍板壁，借用烟具，女不应。少年以刀挖板一孔如钱大，以目就之，向女笑曰：“借一烟袋，何便靳惜？”女见之，勃然怒，寻即色定，冁然曰：“素不相识，那便以物相假？”少年得其应答，惊喜欲狂，挑之曰：“子勿作态，今既能钻穴相窥，莫谓不能逾墙相搂也。”女曰：“既此一孔，已足盘桓，何必涉险。”话间眄睐其目，愈增妩媚。少年心动，伸一指入孔，女遽握之。少年心大动，谓其可诱，乃低语以睻之曰：“我有一物，子识之乎？”女曰：“是何希罕物？”少年曰：“子姑视之。”亟解盉出势，纳入孔中。女即捉之，佯为摩弄，潜扳鬓钗横贯之，脱颖而出。少年僵立痛甚，号叫声嘶。女出房扃其户，置若罔闻。　　少年有妹，闻之往瞰，骇极，奔告其母。母趋至，百计不能救，乃过女家，长跪求免。女曰：“待娘回，当释汝儿。”母大窘，奔其母家求之。母与其弟偕归，女见母大哭，觅死；慰藉再四方止。舅启户，见少年势，怒且笑曰：“此亦足以小创而大惩矣！”骂而拔钗，少年昏绝仆地。扛之入室，医治月余方愈，遂徙去。<br><br>　　闲斋曰：<br><br>　　此固一大快事，然不足为训也。夫女子不能正色闲邪，故作媚态以导淫，是罔人也。焉有处子守礼，罔人而可为也？昔山左李氏，因逆旅主人拖其臂，则断臂以自洁。女虽自贞，而纤手已污，终属杂霸，岂曰行权。　　兰岩曰：<br><br>　　少年男女，一壁之隔，其窥探情动，亦所必有。乃遗女归宁，其母亦失于检点，致令出此丑态。乃舅乃母，不闻一惩其女之摩弄非理，而但笑少年之足创，其家教亦概可知矣。轻薄至死，夫谁惜此少年哉？