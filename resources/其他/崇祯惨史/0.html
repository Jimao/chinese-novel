汉之高祖，明之太祖，皆以布衣而得承天运。在七国之余，纷争五百秋，岁无宁日。汉高承秦苛改六国之后，项氏出而合立楚义帝。项羽强横而弒其君，汉高入关与父老约法，议除秦弊政，后与项羽纷争，不五载而灭之垓下。是藉文武智略以混归一统，以不嗜杀人而得之，项羽不强乎？唯强暴而败，是可鉴也。明太祖亦以淮右布衣而兴。慨然有安天下之志，救拯生民之心。倡大义人濠，一时豪客云集，定都于金陵。命将出师，一举而平西汉，再战而灭东吴，三驾而克先都。不数载遂成帝业，的是王者之师。所至者皆以民为重，故以得之易。且享国久，是恩泽洽于民深也。岂若此闯、献二贼，为盗之初即以劫掠。初劫边民，后残暴蹂州喘府无遗类。剖腹剜心、挖目刖足、割耳切鼻。堆薪以焚尸，剖人腹以暖马足，钩人耳以马饮血。攻城五六日不下，城陷之日，必尽屠戮。城将陷，以兵围外濠，缝城者杀之。故一城之陷，残杀过多，岂体上苍好生之德者，是闯与献终于贼焉。至于承天门是人，御座是升，亦云得矣，何至升座辄得目眩头晕？铸永昌钱不成，铸洪基钱又不成者何哉？盖失其民者失天下，得其民斯得天下。故为渊驱鱼者獭，为丛驱雀者鹯，为汤武驱民者桀纣，圣贤之训，千古不忽之则。故秦楚为汉高祖之獭鹯，汉吴又为明太祖之獭鹯。然则令之闯献又为大清圣主之獭鹯。癸乎是以为之序云。