且说万祺见清到，问其来意。清乃密达其事，万祺即低语杜清曰：“皇帝居南宫，今星临度，宜当复位，何必他求。可急回气石公说，事不可缓也。”清闻言忙回复石亨，亨知与童先暗合。乃即与掌兵官张、张、曹钦等商议。曹钦曰：“吾咋日遇见徐天全（有贞号）说：“公等知之否？吾闻得王文、王诚已遣人赍金牌敕符，去取襄王世子矣。’吾闻此言，正欲见石公议此。若他们事成，则吾等束手看他们享富贵也。”亨曰：“吾正为此事而来。”遂道迎复太上之意。钦曰：“正合吾意，事不宜迟。”钦即令人暗暗到南宫通知其叔曹吉祥去了。又令人邀侄婿吴瑾同来商议。少刻瑾到，众言其事。瑾曰：“此天下之大事，社稷之功，必须得老成人素有才望者计议方好。”众曰：“老成者，惟许彬、杨善耳。”亨曰：“事不宜迟，吾等明日即往见许公去。”言毕各散。<br><br>十六日早，于公并众官正欲清稿，忽旨出，待十八日视朝。公与众惶惶而退。惟公部事完，即处朝房专候内有消息。是日京师乱传王文、王诚赍金牌敕符，取襄王世子去。<br><br>石亨遂同张、曹钦等，拉杨善一齐来见许彬，俱道复立上皇之意。彬曰：“此盛德事，社稷功也。虽然，奈吾老矣，行步不前，不能宣力。吾闻徐天全经济才也，此人多谋，诸君即往谋之。”众人问曰：“徐君莫非向者治水之人。”许彬曰：“是也。”石亨曰：“此人果有才能。”<br><br>遂辞许彬，一齐来到徐有贞家。各道迎复上皇之意。有贞曰：“吾有心久矣，但不得其助耳。诸君曾闻王文、王诚取襄王世子之谣？”众曰：“闻此言，所以见许太常计议。许公言公特来相见。”有贞即问曰：“南宫可有人达知否？得有人内应，方能成事。”众曰：“已有曹吉祥、蒋冕等在内。前日已暗遣人达知矣。”有贞曰：“如此甚好。吾又闻得昨日有边报道，北兵又来寇犯。宜乘此机会调兵，以备非常为名，吾等行事，则莫得而测。”众人闻有贞之言，首肯者数次，齐曰：“此果有计谋者，许太常之荐不差。”<br><br>有贞请众人坐定：“待吾细观天象，然后行事。”有贞自得了异书，天文、地理，原无不晓。于宅中后园起一高台，常去观天象。当晚有贞上台踏罡作法，观看星象一回，即下台出来。众人忙问曰：“天象何如？”有贞曰：“在今夕可为。”有贞遂命家人割鸡和血，同歃之，与众即便起行，仍与家人诀曰：“我此行，事成，社稷之福；不成，家族之祸。吾归则人，不归则鬼也。”<br><br>嘱毕，乃急急与石亨、张等暗收各门锁钥，开门纳千余兵守护而行，是夜漏下三鼓矣。有贞复令还锁诸门，取钥投水窦中。亨、问曰：“此何为者？”贞答曰：“苔不鍽锁，万一内外夹攻，则事去矣。”忽然天色晦冥，众人惶惑，忙问有贞曰：“此象若何？”贞曰：“时至矣。”口中念念有词，人不得而知。遂急趋至南城。城门铁锢牢密，扣之不应。有贞即令人取巨木悬架，令数人举起击之。俄闻城中隐然开门声。有贞复令勇士逾墉进去，与外合兵，遂毁坏一处城垣而进。复见内中隐隐有灯火来，众人望见，大喜曰：“灯来，必有人到也。”<br><br>言未毕，只见有数十内监出来问曰：“事体若何？”石亨、有贞齐应曰：“特来迎请上皇复位。”内监曹吉祥、蒋冕等，忙引进内。不多时，上皇出问曰：“汝等是何官？”众皆俯伏答曰：“臣等谨请陛下光复宝位。”太上犹迟疑。有贞等极陈天命有归，民心愿戴，且时不可失。太上曰：“卿等是谁？”有贞一一宣其姓名。太上又问曰：“于谦、王文得知否？”众曰：“不知。”有贞急呼兵士举辇，共扶太上登辇。<br><br>有贞在前引导。忽然天色明朗，星月交辉。有贞忙催众呼噪，直入奉天殿。有贞遂扶太上升御座。太上顾有贞曰：“此事是卿为耶，朕失遇卿矣。”须臾鸣钟击鼓，俱传报上皇复位。群臣皆拜贺。<br><br>其夜于公尚宿朝房，公子于冕四鼓时见有兵行动，不知何为。少刻，忽闻得城南内呼噪甚急。于冕慌来报知于公曰：“南城呼噪甚急，想太上欲行复位也。”于公叱之曰：“小子无知，此乃国家大事。若果上病危，群臣不立沂王，当请上皇复位。自有天命，汝可自去。”须臾闻得钟鸣鼓响，公神色不乱，徐徐整朝服趋朝。将入朝时，范广闻变，率兵至阙下。于公见广，忙呵止之，即入朝就班。将行礼，忽殿上传旨下：拿王文、于谦等，未知若何。