于公即日具表，奏上于洪熙帝。帝览表毕，有旨下，即敕礼部差官征取到京。此时阁下杨士奇、杨荣，尚书蹇义，都御史王佐，各举所知之人。当有升任杭州府通判朱耀在京，未出都门。于公闻得，即见礼部堂官，礼部官遂奏朱耀，即带敕书征聘高得旸到京。<br><br>朱通判领敕诏，即驰驿到杭州武林驿下马。府县官出接，宣读毕，府官即同朱通判造高君旧宅。有人禀曰：“高君不乐仕进，别筑室于西湖锁澜桥旁。”三府闻言，即同众齐到西湖上来，造高君之庐。只见门首题咏甚多，惟右首一诗，乃高君自咏者。其诗云：<br><br>　　五年筑室傍西陵，槐柳为墙竹作屏。<br>　　最喜门庭无苛客，每逢时夕有嘉宾。<br>　　南阳诸葛三椽屋，西蜀杨雄半亩亭。<br>　　今日更无尘事扰，抚琴才罢阅诸经。<br><br>朱府判与众看诗毕，皆羡高君有和靖、禹锡之雅操。其时早有人报知高君。高君忙整衣冠出迎，令排香案接圣旨。宣读毕，府判与高君各相见礼毕，分宾而坐，高君曰：“不肖匪才，素无学术，遁迹西陵。不料今圣上过听于侍御之荐，有劳诸公祖光顾草庐。恐此行有辜负圣恩，实难应聘。”三府曰：“征君不必拒辞，今日朝廷求贤之意，急于饥渴。特下诏起英耆于侧陋，访硕隽于岩栖。今阁下杨荣，尚书蹇义等，皆举相知，俱已应聘就道。况于侍御之荐，决无谬也。且士当为知己者进。今相国杨士奇先前亦以儒士应聘，纂修我太祖实录，如今已作台辅。征君岂宜若是之执乎？”高征君仍固辞不就。三府又曰：“吾闻鵾鹏不止园池，骐骥志在千里。征君抱经济之才，当展经纶之志，何自韬隐坚却如此？上辜了朝廷隆聘之盛典，下负良友特疏之美举。”征君闻说方始允聘。<br><br>次日，高征君同府官至武林驿中与府官作别，星夜驰驿到京。此时杨阁老荐胡俨，蹇尚书荐李勉俱到，齐觐君完毕。朝廷即用胡俨为翰林检讨，李勉为国子监学录，高得旸为宗人府经历。不旬月之间，朝廷取在京学士刘穆之、杨士奇等为总裁，礼部尚书蹇义，并检讨胡俨、李勉、高得旸等为副总裁。高得旸同众翰苑官在院中，果然博闻洽识，文理纯正，议论合宜，虽总裁刘、杨、赛、夏诸公，亦皆仰重。闲常时，每与于公议论政事，真有经国远猷，安邦宏略。惜乎不乐仕进。每题咏之作，果然脍炙人口。京师盛传于、高二公文词清丽，得一诗一词者，胜如得金。其文词颇多，不能备述。高征君同众纂修国史已完毕，朝廷俱加升职，因升高征君为编修。高君再三固辞，不肯就职，叩乞致仕归故乡，以遂所志。幸朝廷见其固辞，方准所请。<br><br>高君心悦，来辞于公，即日就欲起程。于公仍劝渠就职。高君曰：“弟蒙兄误荐于朝，国史已完，安敢妄贪天禄？弟志已决，不须若留。”于公乃设席款待高君，各言衷曲，并谈国家政事。高君曰：“吾昨夜观天象，不出二十年之间，朝廷多事。非济世之才，不能砥定。安知其不在兄乎？幸朝廷有福，乃生我兄，非兄不能匡济也。”遂别公而出。<br><br>明日，高君不待旨下，即与二仆潜回，留书一秩、诗一首与寓所之人，嘱付曰：“明日于爷来时，汝可将此呈上。”寓主人领诺。高君遂不别于公，飘然长往。于公连日不见高君动静，乃亲到寓所探望。寓主人禀曰：“前日高爷去矣，有书与诗在此。”实时呈上。于公遂取诗拆开看，云：　　兴在思鲈不可留，严滩孤月照羊裘。<br>　　昨宵已定将来事，今日难羁欲去谋。<br>　　报国丹心君自得，栖岩素志我何求！<br>　　谨将治世安民策，付与金兰细玩筹。<br><br>于公看诗，嗟呀不已，曰：“高兄果有严陵之志，吾不及矣！”<br><br>于公因高君去后，国事少暇，乃差人恭请父母并家眷人等到京，同享天禄。差人去不三月，父母家眷皆请到。于公大悦，得尽温凊之礼。正是居家行孝敬，在国尽忠贞。<br><br>不数月，忽报云：“洪熙驾崩。”京城军民人等，若丧考妣，尽皆恸哭。明日乃宣德登基，大赦天下。恩封诸藩王勋戚，次封在京官员。于公生一子，因逢朝廷恩赐父母冠服之日，即取所生子名曰冕。于公正欲奉养二亲，忽报汉王作乱。于是朝廷特取公扈从驾行。公闻报，忙辞父母，随从而行。不知若何。