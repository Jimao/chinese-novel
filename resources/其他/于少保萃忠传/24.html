于公见边方和好，并寇盗削平，外无侵边之患，内无鼎沸之虞，乃思安内抚民之策。且叛乱之后，地广民残，少官治理，乃奏保廉能仁厚之官数人以治之。朝廷允奏，各升巡抚一员，添设州县。于公保奏孙原贞为浙江巡抚，添设宣平、云和、景宁、泰顺四县，备置县官管理，因叶宗留扰乱之后，而置之也。又奏保王来为福建巡抚，添设永安、受宁二县，各置尹、丞、簿、典官掌理，因邓茂七扰乱之后而设也。复保奏李匡为广东巡抚，立南海、东莞二县，因黄萧养叛乱之后而设也。俱各置尹、丞、尉、典分理掌管毕。于公喜曰：“吾料诸君必不负吾所荐。”<br><br>正欣喜间，早有人报进部来禀道：“张湫河决，大水冲没漕船。”于公闻报，大惊曰：“目令兵马众多，惟仗漕粮足用。今河决淹没，诚为可虑！”<br><br>即日具本奏闻。朝廷即敕工部尚书石璞、侍郎王永，治理张湫。石、王二公到任一载，未有成绩。当有徐珵闻知二人治水无成，自以为深知地理，特来见于公。公即见曰“元玉（徐珵字）特来，必有教谕。”徐珵说与欲往张湫治水之意。于公曰：“吾倒忘了元玉才能。明日即当面奏，荐兄治水，以舒国忧。”徐珵甚喜，辞出。<br><br>明日，于公早朝毕。景帝御便殿，于公即趋入启奏曰：“臣闻张湫河决，石璞一人莅任得疾，不能治理。谕德徐珵颇晓天文、地理，乞陛下以河道委之，必能成功。”景帝未及宣言，旁有金英、兴安二监问曰：“这徐珵就是前年主南迁之人么？若是此人，因他识得天文、地理，依了当日之言，这时候不知被边人僭到何处去也？”景帝闻得此言，就不允于公之荐。于公被二监当殿说出徐珵之事，踢蹴不安，只得叩辞出朝。<br><br>后过月余，时值新岁，群臣朝贺毕，各归。徐珵即造于公府中。一来贺节，二来即问起前所浼之事。于公答曰：“日前小弟面奏荐兄，奈内廷诸人知兄之名，当面阻挠，使吾不敢再奏。”徐珵默然不悦，即辞回，公固留酌，不肯而出。于是深恨于公。<br><br>明日，珵带了亲随数人，一径来见阁老陈循。循见珵曰：“元玉有何见教？”珵即将所事告之。循曰：“若内监有言，事不谐矣，非干于节庵之事。就是不佞，亦难保举公也。”徐珵即送玉带一条、明珠百颗与循。循曰：“何劳惠此珍贶。”遂留饮。因谈论间，陈循曰：“依吾愚见，元玉将尊讳改得，自当一力保奏。使内廷诸人不知，事无不谐矣。”珵闻言大喜，即领教而出。徐珵遂上改名疏，景帝允奏。改名有贞，字符武。留连月余，陈循果上疏保奏许彬、徐有贞二臣善度水势，可浚河渠。若命治水，必有成绩。内廷果不知为珵，无所阻谤。并以佥都御史星夜驰往张湫治水。<br><br>有贞闻命下，星夜到张湫来看地形。乃点检徒役，谓属吏曰：“吾观此处工役甚大，非经岁月，不能成功。视此数千疲卒，焉能用得？吾今散遣汝等，且休息数月，待吾巡历地势，然后召用。”徒卒感恩而去。有贞遂乘一小舟，穷河之源。乃由山东济州、汾州沿卫及沚汝，复往大河，过濮范，始回舟。其地形源流脉络，皆得之于心。乃召前遣回卒徒，皆依期而来。筑坝修闸，下柳填堤，以制水渠，以分水势。奈东堤沙湾，正当洪口处。今日并工筑得成，明日决坍；明日筑得，后日决坍。如此两月余，堤筑不成。许、徐二公闷坐不乐。许彬因而得疾，告病回家，只留徐有贞独任其事。有贞见筑不成堤，心中不乐，曰：“前者又是吾上本条陈。吾自谓希踪禹迹，不意今日不能成功。吾之命运也夫！”嗟叹良久。<br><br>一吏见徐公忧闷，上前禀曰：“老爷忧堤不能筑成，以小吏观之，其下必有缘故。何不捧箕召仙以决之？”有贞即问曰：“谁会召仙？”吏曰：“小吏自幼传得此术。”有贞曰：“汝既能召，可即召来，以决休咎何如？”吏即请徐公焚香，吏书符念咒，令人捧着鸾箕。少刻，果然箕动如飞。有贞见箕动，乃投词问筑堤不成之故。此时有贞端坐，令人叩问，毫无敬意。忽然仙箕索笔写诗一首，云：<br><br>　　虎皮端坐意何如？伊丈夫兮我丈夫。<br>　　品爵似君天下有，文章如我世间无。<br>　　黄封御酒吞三盏，醉扫番书笔一涂。<br>　　高力脱靴犹诮让，汝今祷事尚轻吾。<br><br>有贞见箕仙写出此诗，知是李太白降临，即忙离坐，下礼叩祷曰：“徐某不知太白真仙降临，失于恭敬，望乞恕罪！”再三叩祷，那箕仍书十大字云：<br><br>　　若要筑堤成，西山访老僧。<br><br>写毕，不动而退。徐有贞心下明白，即问左右曰：“此处西边可有山否？”众人答曰：“右边有座西山。”有贞复问曰：“山上可有庵么？”众又曰：“山上寺院原无，人家亦少。只有一庵，名曰定禅庵。庵中有一老僧，在内诵经。尝有一白尾骡下山背斋，供给老僧。”有贞闻言，心中默喜，知是异僧。明日黎明，带数十余人行了两日，将至山边，忽见白尾骡山上奔驰下来。徐公遂令人取饭米斋供之物，放在骡驼的袋中，令人一齐跟着骡上山而来。果见翠岩峻壁，林屋洞天。又行过数十里之路，极其深窈，幽黑难行。徐公遂令人持火炬而行。行十余里，早见一平宽崇丽之处，上下山壁，皆如金色相映。内中又有石乳自上滴下，相接至地，莹然如玉，识者谓之金亭玉柱之景。<br><br>徐公看玩良久，行过半里，果见一石庵，庵中一老僧在内诵经。徐公并从人未敢进见，拱候庵前。徐有贞细观，果然是有行僧家。徐有贞并从人观看僧庵、僧像。正羡慕间，只见老僧诵经已毕，有贞忙过见礼。老僧答礼曰：“山野朽僧，有何德行，敢劳大人亲自到此。”有贞曰：“下官奉朝廷敕命，差筑张湫洪口。不料此洪口日用千夫修筑，日筑日崩，三月不能成一毫之功。昨者召箕仙，蒙李太白降箕，指示吾师。今特到来，望乞老师指教禅机。若能筑得堤成，上舒朝廷隐忧，下拯生民漂溺，实老师功超三乘，普救群黎之德。”再三叩问。未知老师肯指示否？