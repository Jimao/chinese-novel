上皇复位，群臣黎庶，无不欢喜。此时景泰病危，耳中闻得钟鼓响，乃问内使曰：“今日钟鼓响，敢是于谦设朝？”内使答曰：“闻得众官请太上皇帝复位。”景泰闻言，乃曰：“哥哥做亦好，朕无忧矣。”越二日，景泰崩。<br><br>上既复位，乃问有贞曰：“朕今复位，改年号不改。”贞答曰：“周虽旧邦，其命维新。陛下初复大位，宜新天下耳目，以成中兴之治。”于是改景泰八年为天顺元年。复命有贞草诏，以诰天下。即命有贞以本官兼翰林院大学士，入内阁，典机务。<br><br>是日于公入朝，欲就班行礼。忽有旨下，拿于谦、王文、范广并太监王诚、舒良、张永、王勤等下狱，因有贞诳言共谋迎立外藩之故。又有旨逮内阁陈遁、商辂、萧镃，尚书俞士悦，江渊、项文曜、古镛、丁澄、沈敬俱下狱，以其知王文之谋，故纵之也。即日出章纶于狱，升为礼部侍郎。升许彬为吏部左侍郎，薛瑄为右侍郎。又论迎复功，维封石亨为忠国公，食禄一千五百石。张为太平侯，食禄一千三百石。为文安侯，食禄一千二百石。封杨善为兴济伯，食禄一千石。吴瑾加侯爵，增禄三百石。封徐有贞为武功伯，食禄一千二百石，世指挥使，入阁办事，并封其三代如爵，又赐章服玉带，复谕前随驾功。升袁彬、哈铭并为锦衣指挥佥事。高盘为锦衣同知。把台蒋信已故，赠忠勇伯，徐有贞遂矫旨令法司将王文、于谦、范广等严加拷掠。必令招迎立外藩之事。王文不胜愤辩。于公曰：“不必究问，但取纸笔来，待吾写出迎立供词，省劳法司勘问。”法司即讨公纸笔。公提笔即写供词云：<br><br>供状人于谦，年六十一岁，系浙江钱塘县民籍。于永乐十八年中乡科，十九年登进士。二十一年奉命差往广东平祭瑶僮，犒劳官军，清查功绩。一军称廉明，瑶民怀德绥服。回京遂陈瑶疏，蒙恩复差巡按江西。有枉民滞狱，一鞫而知，全省皆称明察。因见宁府强横，劾其不法者二人。又见长芦一带马夫，快船夹带私盐万万，某亦不避权贵，各置之于法。至今河道肃清，民无阻扰。还京复命。宣德元年，扈驾往征汉王，收伏汉庶人。庶人当殿不服，反出不逊之语。某历数其罪，词严义正，汉庶人无敢再言。<br><br>二年，山西、河南灾荒，蒙圣恩亲擢巡抚侍郎，敕往二省。某遍历诸处，问民疾苦，出示劝谕。良民尚义，捐贷资粟。仍捐已俸粜谷，以赈饥民，以备荒岁，全活亿万。每至汴城，见黄河水势汹涌，民遭漂溺。趁民间农暇之时，令其预为椿柳，以被卷扫之害。又旷廓乏人家之处，捐俸令人种树、浚井、建亭，使行者无枯渴之苦，往来有少憩之处。久虑别省流民，居住无栖，乃编成伍甲，给与空闲田地，造房屋耕住，俱为良民。出役数十年间，昼夜区画，兴利除害。二省人民，建某生祠于白茅桥畔。正统十一年还朝，因触怒权臣，降某二级，仍差巡抚二省。<br><br>十四年，今皇上亲率六军，蒙尘北地。初十日，京师大震。某望北号哭，急启太皇太后，乞命郕王监国。是日，群臣见马顺呵散仪仗，因忠愤激发，共击死马顺，廷中大乱，无复朝纲。郕王见骇，欲回宫者数次。某忙奔前掖，留王住定，一一处分，慰肃百竂，奏灭奸羽，群臣帖然就列。一日之间，区画百端，飞符整饬，袍袖尽裂，几舄尽穿。翌日蒙太皇太后进爵尚书，某固辞不受。其时民心慌扰，讹言万端，奸盗四出，百姓逃移，京都空虚。某乃个人巡视，多方晓谕，军民稍安。某集众启请太皇太后，社稷为重，乞立太子，以临臣民；乞命郕王，以辅邦家。<br><br>二十一日，太皇太后命郕王为帝。保宗社如泰山之安，使国家成中兴之业。整顿未完，敌兵突至，某亲督将士，誓以忠义，遂挫敌于德胜门遁回。某虑敌必掠通州，以资人马。某急往通州散粮各足，继焚其余，使彼进无所掠，退无所资，知吾有备，不敢侵据。至十月初三日，敌因喜宁唆拨，复大举入寇，九边震动，万姓惶惶，有倡南迁之议者。某恸哭谏阻，力陈京师根本之地，今不守此则大事去矣。景帝顿悟，宗社奠安，军民无迁徙之苦。即日命将出师，整兵拒敌。饬郭登谨守大同；激杨洪父子尽力报效；励石亨叔侄奋勇破贱；令孙镗、万广守卫京畿；督张、卫颖鼎峙互援。诸将奏功。复保孙安、朱谦修饬独石诸城堡。仍用计使杨俊、高盘密擒喜宁，豫埋铳炮击敌。敌惧请和，景泰皇帝犹豫未定。某忙上前陈奏，备述兄弟至亲，君臣大义，礼宜答使迎复。景帝顿悟，遣使臣迎今皇上归国。兄弟行揖逊之礼，君臣贺再会之仪。置立十二团营，掌督精兵一百八十余万。授计于董兴、马轼等，剿除广寇黄萧养；指画于陈瑄等，收伏闽寇邓茂七；蔫陶得成诛降浙寇叶宗留。又安插永乐年间降人于东南，潜消彼敌凯觎之心。复保陈豫、王通筑城于天寿山，使军兵无迁徙之患，商贾得安集之防。七年之内，日则不暇饮食，夜则独宿朝房。蒙问所供是实。<br><br>众官见于公亲书供状，件件大功，事事伟绩，无不叹息，遂缓拷掠。公写供词，高诵毕，只俛首不语。惟王文心中忿忿，大声呼叫。不知何言。