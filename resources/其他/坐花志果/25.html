　　入幕同分买命财　惊看浴血鬼魂来<br><br>　　赃多罚重原无爽　斩嗣贪官益可哀<br><br>　　徽州曹之英，任蜀中某县令〖蜀，即四川。〗。所治有侄弑其叔者。侄豪于资〖豪于资，犹言富也。〗，广行贿赂〖贿赂，音悔路，以财与人之谓。〗。以八百金献曹，供招文卷，皆嘱内幕为之改定。方其删改供词时，闻窗外鬼声吁吁〖吁，音虚，（白虎通）起之吁吁。〗，然幕友亦得贿，不为动。侄竟超然事外。<br><br>　　后数年，其幕友先死。死时见一鬼浴血而来〖（酉阳离俎）徐敬业幼事英公，叹曰：此儿相不善，将赤吾族。一日令独入深谷逐兽，纵火欲杀之；敬业即屠所乘马，剖腹入其中，火过浴血而出。〗，称：“汝与曹某得贿赂，独使恶侄漏网。且以开脱之故，反将我多方文致〖（路温舒尚德缓刑书）文致之罪明也。（注）文致，文饰而致人罪也。〗，令我抱屈难伸。今得请于帝矣！”遂举手自其颈而死〖，音客，扼也。〗；曹亦相继死。死后家业零落，仅留一子。入泮后忽暴卒〖学宫名泮宫，故进学曰入泮。〗，曹之后遂绝。