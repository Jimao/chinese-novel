　　语言轻薄已心寒　况复描摹到笔端<br><br>　　可惜才华皆误用　孽由自作挽回难　　姚康明，余外祖之族弟。学富才赡〖赡，音善，足也。〗。平生无他恶孽，惟语言多轻薄，又好以笔墨讥刺人。凡事涉人闺阃〖阃，音捆。闺阃，妇女所居处。〗，虽疑似，亦必巧为附会，以形诸歌咏。词意清新，每多传播〖播，音擘，扬也。〗。<br><br>　　既屡试不售。复以轻薄故，无敢延之课子弟。竟穷饿以死。死之时，衣被皆无，卧破絮中，虱盈把。余外祖家为之殡殓。遗一子，无所归，育于外祖。颇醇谨，可冀成立。将为之授室，忽暴卒，其后遂绝。岂非轻薄之报欤？