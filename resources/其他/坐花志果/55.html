　　溲原由犬弃由人　小利贪时怒触神<br><br>　　倘使妇言夫不听　妻亡家破也无因<br><br>　　吴兴某，夫妇二人开一香店。一日晒香于门外隙地〖隙，音细。隙地，空地也。〗，有犬溲焉〖溲，音搜，尿也。〗，邻翁以告其夫，夫欲弃之。妇顾恤资本，必不可。夫惑其言，杂之好香中卖之，数日而尽。不两月，店毁于火。时方酷暑，妇于卧楼洗浴，从而焚焉。火息后，觅其尸，止一足存，全体皆为灰烬。识者以为秽渎神明之报。