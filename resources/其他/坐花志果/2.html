　　一是书专记三十年以来，耳闻目见有关惩劝之事，凡年代久远，已见前贤记载者，概不滥登，以免雷同袭取之诮。<br><br>　　一是书原期雅俗共鉴，妇孺皆知。故行文务取委曲详明，不敢以简洁为高，转滋晦涩，亦不敢以新奇斗异，致失本真。<br><br>　　一后果前因，固贵现身而说法，隐恶扬善，尤为古训所昭垂，是编凡有一善可书者姓名籍贯，苟有可征，不嫌其详；恶事则但书事迹，不载姓名，俾孝子慈孙，不致废书三叹。　　一是编事皆征实，不敢凭空结撰，蹈齐谐志怪之辙，惟书中事迹，出自友朋传述者多，不无传闻异事之患，设有互异处，仰祈知者谅之。