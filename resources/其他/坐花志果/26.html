　　璧将焉往巧安排　名利双全算计佳<br><br>　　不道登门旋索债　竟携巨盗抱胸怀<br><br>　　宣城有巨盗行劫久，金多而党众，营汛莫敢谁何。太守某严厉有吏才，履任未及旬，即设法捕获之。盗行贿巨万，太守商之所亲；所亲劝勿纳，守笑曰：“杀之，璧将焉往〖（左传哀公十七年）公曰：活我，吾与汝璧。己氏曰：杀之，璧将焉往？遂杀之而取其璧。〗？”遂纳其贿，而仍按诛之。盗伏法之夕，守署门者见盗入宅门，呵之不止；追之不及，入内室而灭。质明，太守侍姬得一子；及长，竟倾其家；人咸知为盗之索债云！