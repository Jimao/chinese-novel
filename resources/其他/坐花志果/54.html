　　伯也开藩次部曹　贤孙又上木天高<br><br>　　贩来盐肉生涯贱　谁肖苏州吴蠡涛<br><br>　　吴门吴蠡涛〖蠡，音里。〗，方伯之封翁。以贩盐肉为生。虽溷迹市贩〖溷，音混，浑也。〗，而乐善好施，孜孜不倦〖孜，音滋。注详子死复生篇。〗。衣食外稍有余，即以施贫乏者，乡里咸称为善人。生二子，皆登甲科。长即方伯，名俊；次树萱，由部曹典试陕右〖部曹，即郎中主事等职。放主考曰典试。陕右，即陕西之地名。〗，仕至盐司〖盐司，道台之称。〗；孙慈鹤入词林，官至侍讲。封翁屡受覃恩，盖盛德之报云。