　　行医原要救人心　任意敲财终不应<br><br>　　九命误伤皆出尔　九生砒毒判分明<br><br>　　歙人蒋紫垣，有秘方解砒毒立验。然求之者必索重资，不满所欲，则坐视其死。一日行医邻县，中夜暴卒，见梦于居停主人曰〖居停，注详首篇。〗：“吾以耽利之故〖耽，音丹，犹贪也。〗，误人九命，死者诉于冥司，冥司判九世服砒死，今将赴轮回。我赂鬼卒，求以解砒毒方相授。君为我活一人，则我少受一世业报。若得遍传济世，君更获福无量。言讫，呜咽而去，曰：“吾悔晚矣！”其方以防风一两研末，水调服，并无他药。又异谈可信录，载冷水调石青，解砒毒如神。