　　咸阳宫中有铸铜人十二枚，坐皆三五尺，列在一筵上。琴筑笙竽，各有所执，皆组绶花彩，俨若生人。筵下有铜管，吐口高数尺。其一管空，内有绳大如指。使一人吹空管，人纫绳，则琴瑟竽筑皆作，与真乐不异。有琴长六尺，安十三弦二十六徽，皆七宝饰之，铭曰“之乐”。玉笛长二尺三寸，二十六孔，吹之则见车马出山林，隐隐相次，息亦不见，铭曰“昭华之管”。<br><br>　　魏高阳王雍，美人徐月华，能弹卧箜篌，为《明妃出塞》之声。<br><br>　　有田僧超，能吹笳为《壮士歌》、《项羽吟》。将军崔延伯出师，每临敌，令僧超为壮士声，遂单马入阵。　　古琵琶用鸡股。开元中，段师能弹琵琶，用皮弦。贺怀智破拨弹之，不能成声。<br><br>　　蜀将军皇甫直，别音律，击陶器能知时月。好弹琵琶。元和中，尝造一调，乘凉临水池弹之。本黄钟而声入蕤宾，因更弦再三奏之，声犹蕤宾也。直甚惑，不悦，自意为不祥。隔日，又奏于池上，声如故。试弹于他处，则黄钟也。直因调蕤宾，夜复鸣弹于池上，觉近岸波动，有物激水如鱼跃，及下弦则没矣。直遂集客车水竭池，穷池索之。数日，泥下丈余，得铁一片，乃方响蕤宾铁也。<br><br>　　王沂者，平生不解弦管。忽旦睡，至夜乃寤，索琵琶弦之，成数曲，一名《雀ㄋ蛇》，一名《胡王调》，一名《胡瓜苑》，人不识闻，听之莫不流涕。其妹请学之，乃教数声，须臾总忘，后不成曲。<br><br>　　有人以猿臂骨为笛吹之，其声清圆，胜于丝竹。琴有气。常识一道者，相琴知吉凶。