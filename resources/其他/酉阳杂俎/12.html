　　大历中，东都天津桥有乞儿，无两手，以右足夹笔写经乞钱。欲书时，先再三掷笔，高尺余，未曾失落。书迹官楷，手书不如也。<br><br>　　于ν在襄州，尝有山人王固谒见于。于性快，见其拜伏迟缓，不甚知。书生别日游讠燕，不复得进，王殊怏怏。因至使院造判官曾叔政，颇礼接之。王谓曾曰：“子以相公好奇，故不远而来，今实乖望矣。予有一艺，自古无者，今将归，且荷公见待之厚，今为一设。”遂诣曾所居，怀中出竹一节及小鼓，规才运寸。良久，去竹之塞，折枝连击鼓子，筒有蝇虎子数十，分行而出，分为二队，如对阵势。每击鼓，或三或五，随鼓音变阵，天衡地轴，鱼丽鹤列，无不备也。进退离附，人所不及。凡变阵数十，乃行入筒中。曾观之大骇，方言于公，王已潜去。于悔恨，令物色求之，不获。　　张芬曾为韦南康亲随行军，曲艺过人，力举七尺碑，定双轮水。常于福感寺鞠，高及半塔，弹力五斗。常拣向阳巨笋，织竹笼之，随长旋培，常留寸许，度竹笼高四尺，然后放长。秋深方去笼伐之，一尺十节，其色如金。每涂墙，方丈弹成“天下太平”字。<br><br>　　建中初，有河北军将姓夏，弯弓数百斤。尝于球场中累钱十余，走马以击鞠杖击之，一击一钱飞起六七丈，其妙如此。又于新泥墙安棘刺数十，取烂豆，相去一丈，一一掷豆贯于刺上，百不差一。又能走马书一纸。<br><br>　　元和末，均州勋乡县有百姓，年七十，养獭十余头。捕鱼为业，隔日一放。将放时，先闭于深沟斗门内令饥，然后放之，无纲舌之劳，而获利相若。老人抵掌呼之，群獭皆至，缘袷藉膝，驯若守狗。户部郎中李福亲观之。