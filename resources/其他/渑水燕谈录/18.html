元九年，巴东大火，柏与公祠俱焚。明年，莆阳郑赣来为令，悼柏之焚，惜公手植，不忍剪伐，种凌霄于下，使附干以上，以著公遗迹，且慰邦人之思。<br><br>蔡文忠公喜酒，饮量过人。既登第，通判济州，日饮醇酎，往往至醉。是时，太夫人年已高，颇忧之。一日，山东贾存道先生过济。文忠馆之数日。先生爱文忠之贤，虑其酒废学生疾，乃为诗示文忠曰：“圣君恩重龙头选，慈母年高鹤发垂。君宠母恩俱未报，酒如成病悔何追。”文忠瞿然起谢之。自是，非亲客不对酒，终身未尝至醉。<br><br>明肃太后临朝，一日，问宰相曰：“福州陈绛赃污狼藉，卿等闻否”王沂公对曰：“亦颇闻之。”太后曰：“既闻而不劾，何也”沂公曰：“外方之事，须本路监司发レ。不然，台谏有言，中书方可施行。今事自中出，万一传闻不实，即所损尤大也。”太后曰：“速选有风力、更事任一人为福建路转运使。”二相禀旨而退。至中书，沂公曰：“陈绛，滑吏也，非王耿不足以擒之。”立命进熟。吕许公俯首曰：“王耿亦可惜也。”沂公不谕。时耿为侍御史，遂以为转运使。耿拜命之次日，有福建路衙校拜于马首，云：“押进奉荔枝到京。”耿偶问其道路山川风候，而其校应对详明，动合意旨。耿遂密访绛所为，校辄泣曰：“福州之人以为终世不见天日也，岂料端公赐问然某尤为绛所苦者也。”遂条陈数十事，皆不法之极。耿大喜，遂留校于行台，俾之干事。既置诏狱，事皆不实，而校遂首常纳禁器于耿。事闻，太后大怒，下耿吏，狱具，谪耿淮南副使。皆如许公之料也。<br><br>是岁大旱蝗，诏公奉使安抚江、淮。还，以太平州贫民所食乌昧草进呈，乞宣示六宫戚里，用抑奢侈。<br><br>徂徕石守道常语学者曰：“古之学者，急于求师。孔子，大圣人也，犹学礼于老聃，学官于郯子，学琴于师襄，矧其下者乎后世耻于求师，学者之大弊也。”乃为《师说》以喻学者。是时，孙明复先生居太山之阳，道纯德备，深于《春秋》。守道率张洞北面而师之，访问讲解，日夕不怠。明复行，则从；升降拜起，则执杖屦以待。二人者，久为鲁人所高，因二人而明复之道愈尊。于是学者始知有师弟子之礼。<br><br>公旧有德于关中，秦人爱之。后，子华自丞相出宣抚陕西，父老有远来观于道旁者，愕然相谓曰：“吾以谓韩公，乃非也。”于是相引以去。<br><br>谓曰：“吾以谓韩公，乃非也。”于是相引以去。