呜呼！自达虏入关，明社丘墟，中原农冠之族沦为左衽，神州陆沉，山河腥膻，此岂独英雄、豪杰、志士、仁人所为扼腕椎心破脑陨首也哉！将华夏含生之伦，亦莫不泣血呼天同心抱痛者也，是以幽燕陷矣！宗社亡矣！南州群彦犹不避艰危，拥立福王，正位南都，冀图恢复，而当大变警闻，黔黎洒泣，绅士悲哀；介冑之士，饮泣枕戈，忠义民兵，愿为国死（以上六句史阁部语）！故扬州屠、南都陷，妇人孺子引颈就义，不少屈抑：前仆后起，戈挥落日，唐桂诸臣，犹将转战闽、粤、滇、蜀、黔、桂间，岭海血殷，天地悲愤；功虽无成，而大汉民族殉国热腔固可无愧于天壤间矣。<br><br>清鼎已定，明灰已烬。郑成功尚苦战海上，遂荷兰占台湾，扬师闽、粤濒海，刻刻以复明为念，此其义烈，益有足多者，吾特惜夫刘进忠以献贼，部将降虏（见《通鉴辑览》），得授潮州总兵，既知满虏横虐，起与清抗而不能以死自誓，终再乞降，不足与于忠义之林也。<br><br>夫潮岭海一隅，治乱安危，虽无关清虏盛衰，然当清初，郑氏在台，舶海出没，潮与闽之漳、泉，均为南方濒海重镇，故清以其续顺公沈瑞驻湖，使进忠苟诚发于义愤不惜死，虽有从贼降虏之愆，亦于足罪矣！而乃见义不真，居心反复。初贰于耿精忠，请假宁粤将军印，郑经人闽，始纳款郑氏，经授以伯爵，及清粤抚刘秉权督师击之，又将乞降，至谒郑经于闽，复怒其不礼，弗谢归清，康亲王至，遂俯首伏罪矣。<br><br>由是观之，直知利不知义，以干戈民命为儿戏之人耳，尚足道哉！<br><br>惟进忠以清康熙十三年甲寅四月起于潮，至康熙十六年丁巳六月降，以一州抗清虏，首末数年，其间战事多有可道者。潮之父老至今类能言之，而《潮志》所载，略焉不详。<br><br>余总角时，见有私家抄本，当清未灭，虽犯忌讳，然“郑成功”一书，流布中国，独此书未有订正刊行者。<br><br>今民国成立，前代掌故均须详考，以为治乱鉴戒；虽一州之微，亦不得废也。且小说杂纪，齐皆杜撰，丛出不穷，矧此书足当稗官野史，为修订“清史”之助者，而忍听其湮没何耶？<br><br>岂以进忠非出义举，故鄙贱其人遂不以传其事为重欤？然善者足劝而恶者足惩，未可泯也。<br><br>今□□□主人乃有出其藏本修正印行之举，余故乐而叙之，亦使世之君子知进忠而非妄人，则虽满清未灭而其书已可风传于宇宙间，不至若是迟也。呜呼！可以鉴矣。