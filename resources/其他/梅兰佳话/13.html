梅雪香走到门首，小厮便走出去，雪香独进馆中，见桂蕊凭栏支颐，丰姿如故而清减异常。桂蕊闻步履声，回视之，乃笑迎曰：“梅君怎轻易不来走走？”雪香曰：“我前几日曾到院前，遇见小厮，问月香姊近况。小厮说是病了些时，我已痛心。及说到构讼公堂，不觉肝胆俱碎，焦思良久。忽想到翠涛与邑宰有世谊，急到松家，央翠涛作书关说，幸蒙翠涛慷慨，邑宰准情，方才放心。但我自忖缘薄，难希再遇。今朝又到这门首访消问息，亦不过欲亭近况，稍慰鄙怀。至若重睹芳容，非所能及。不料小厮一见，即请到这里来，真是喜出望外。”桂蕊听毕，乃曰：“前日之事，始以为县主恩，继而知为松君恩，而不意恩实自君出也，前感多情，今顶大恩，妾何以为报？”言讫，倒身下拜。雪香答礼曰：“我梅雪香不过怜才耳，何恩之有？”拜毕，同到馆里坐定。桂蕊呼菊婢筛茶，菊婢捧茶出。桂蕊曰：“此婢是妾买的，不与院中相干。长大特妾决不许他接客。妾倘有出身日子，必带他离此地狱。”雪香曰：“此婢得月香姊接引，亦是大幸。”桂曰：“只是没人接引妾哩。”雪香曰：“月香姊如此才貌，决不致久困风尘。”桂蕊长叹一声，曰：“正不知此事何日才了也。”雪香默然良久，乃曰：“月香姊命小厮接我进来，有何见教？”桂曰：“因闻松君为妾讲情，欲问个明白耳。”雪香曰：“月香姊近来容貌，何竟清癯乃尔？”桂曰：“自上巳与君一别，忽忽不乐，似构微疾，时重时轻，加以暴客凌辱，愈增烦闷，故致如此消瘦哩。”雪香曰：“从今以后，风波既定，姊宜放怀消遣，调养精神，勿过为烦愁，致伤玉体。”桂曰：“此地非安乐窝，如何能放怀消遣？”雪香曰：“有道是随遇而安。”桂曰：“富贵贫贱，皆可随遇。唯此烟花巷里，决不能安。”雪香曰：“姊言亦是。”乃起身走到阶前，见那株海棠绿荫密茂，谓桂曰：“我从前来时，海棠盛开；于今满枝翠叶，虽则豫茂，无复旧时娇态矣。”桂曰：“物犹如此，人何以堪。聊口占二绝以寄意。” <br>　　 <br>　　娇容无复旧胭脂，花易飘零君未知。 <br>　　寄语惜花花下客，看花须及盛开时。 <br>　　一枝无主自芬芳，雨打风摧最可伤。 <br>　　花落花开人不管，闲愁吩咐与东皇。 <br><br>雪香曰：“月香姊生未逢辰，致令一派杜鹃声，都向诗中吟出，未必非东皇之过，可惜我梅雪香却说……”雪香说到此句，忽禁声不语。少时复曰：“前日已闻高吟，今日复聆妙句，月香姊真不愧女中博士；但犹只见一斑，未窥全豹，盍将平日怕作，一并示教，使我顿开矛塞？”桂曰：“拙句非不甚多，只是率尔操觚，毫不经意，大半附诸祝融，略存近作数首，亦属烬余。君若不嫌污目，妾愿献丑。”桂蕊乃启箧笥，将草稿数纸附雪香阅，中有七古一篇云： <br>　　 <br>　　桃叶桃根春未晓，三更血泣子规鸟。 <br>　　欲传幽恨起毫端，笔大如椽传不了。 <br>　　妾家本住鹫峰颠，生长红闺记少年。 <br>　　拟共天孙弄机杼，还招月姊斗婵娟。 <br>　　腻粉轻翻碧桃涨，盈盈十五花初放。 <br>　　可怜阿母惜如珍，一颗明珠擎掌上。 <br>　　有时绿绮奏良辰，有时丹青写丽春。 <br>　　织绵文怜苏氏女，簪花格学魏夫人。 <br>　　多少蹇修双璧请，东床未定红丝聘。 <br>　　狂风骤雨迫萧条，始信红颜真薄命。 <br>　　一朝飘泊溷香埃，子夜歌残心已灰。 <br>　　池边怕看鸳鸯鸟，座上惭衔琥珀杯。 <br>　　车马盈门求燕好，输金竞买红儿笑。 <br>　　莫愁却是带愁来，菊瘦兰悲天亦悼。 <br>　　缠头姊妹尽花团，斜眸低声唤小官。 <br>　　我本名园清洁侣，琼枝珍重椅栏干。 <br>　　缘悭失足烟花队，那肯留情还献媚。 <br>　　歌扇舞衫依尽抛，生平不惯筝琶事。 <br>　　相如有意结丝桐，抱恨低头颊靥红。 <br>　　空向巫阳求暮雨，岂随桃李笑春风。 <br>　　不料当门留劲草，娇花偏惹狂蜂恼。 <br>　　势将锄尽株与根，剩叶残枝都莫保。 <br>　　天地于人译本宽，彩旛轻飏一枝安。 <br>　　终嫌苦海波涛恶，九曲肠回片刻难。 <br>　　飒飒悲风鸣铁马，三更鸦噪银灯灺。 <br>　　无声冷露湿中庭，不语支颐海棠下。 <br>　　愁怀寄月月无愁，顾兔偏来燕子楼。 <br>　　推出余晖闲闭户，残花怕对素娥羞。 <br>　　孤衾无奈眠孤鹤，只说黑甜乡里乐。 <br>　　魂梦伤心似醒时，鲛珠暗向枕边落。 <br>　　欲寻归结寄余生，都是悠悠陌路情。 <br>　　人孰真心怜简简，我从何处唤卿卿。 <br>　　春来乍见司花王，眼底伊人心暗许。 <br>　　弄玉虽居引凤台，萧郎无意吹箫侣。 <br>　　君不见文姬十八拍声寒，苦调凄音泪黠斑。 <br>　　阿奴不惜黄金贵，赎得蛾眉返汉关。 <br>　　君不见朝云义气千钩重，甘与髯苏晨夕共。 <br>　　一旦香消玉永埋，坡公犹悼梨花梦。 <br>　　吁嗟乎，出山泉水人争鄙，敢望鹿车挽归里。 <br>　　但抱裯衾视昂参，残脂宿粉甘心死。 <br>　　吁嗟乎，思君难置更欷觑，君本多情岂弃予。 <br>　　杯水早顺怜涸鲋，莫从肆上索枯鱼。 <br><br>雪香曰：“月香姊所谓‘眼底伊人心暗许’。正属何人？”桂曰：“梅君你试猜之。”雪香曰：“姊阅人多矣，叫我从何处猜？”桂曰：“我这里人原无多，如尚异庸俗、稍知风雅者，无论也；其有项姿飒爽、襟情洒落者，不过两三人；若丰神秀逸、情致缠绵、既见令人慕、未见令人思者，则一人而已，有何难猜？”雪香曰：“我实猜不着。”桂曰：“只恐君已猜着，但不肯言耳。”雪香曰：“非也，本来未猜着是何人。” <br>　　说毕，走向太湖石畔，临池观鱼。桂见雪香临池，因口占一绝以晓之： <br>　　 <br>　　盈盈一水净无尘，浪定光含宝镜新。 <br>　　莫向池中猜幻影，自家且看自家身。 <br><br>雪香曰：“月香姊，你看这池中游鱼甚乐。”桂曰：“乐鱼之乐者亦当忧鱼之忧。”雪香笑曰：“鱼有何忧？”遂离池畔到阶前，缓步微吟。桂蕊细听之，乃诗一首。诗云： <br>　　 <br>　　掉尾扬鳞得自娱，小池清浅亦江湖。 <br>　　剧怜涸鲋思杯水，惭愧恩波一滴无。 <br><br>末一句，雪香接吟数次。桂曰：“梅君有诗，曷大声一吟，使妾洗耳。”雪香曰：“非作诗也，有所触耳。”桂曰：“梅郎请到里面坐。” <br><br>二人遂复至馆中坐定。桂曰：“妾已逢君两度，尚示悉君家事。敢问君家有多少人？”雪香曰：“惜无花萼联辉，犹幸椿萱并茂，此外则书僮鹤奴而已。”桂曰：“君家严想必家规甚严，今日到此亦非易事。”雪香曰：“这却无妨。”桂曰：“君既视为无妨，妾又不能不以正言相告。凡是花街柳巷最易惑人，似我桂月香的只怕少有，君尤宜自重，勿致失足。”雪香曰：“我视月香姊如天上仙妹，故尔心折，其余没一个得到我眼中，何能惑我？”桂曰：“君高着眼孔，妾已素知，只是尤宜谨慎。”雪香曰：“金玉之言，敢不铭心。”桂曰：“君已谐琴瑟否？”雪香摇头无语。桂曰：“夫人是哪家？”雪香曰：“尚未。”桂曰：“以君才貌，定有名媛相耦。”雪香曰：“佳人难得。有如姊者，则生平愿足。”桂曰：“贱妾何足挂齿。”忽雨热欲来，雪香辞去。桂留饮酒，雪香恐雨至难行，各怅然而别。