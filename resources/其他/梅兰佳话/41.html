山岚及兰瘦翁俱移家罗浮，雪香同猗猗拜见冷氏，冷氏甚喜。松、竹将桂蕊的事告知冷氏，冷氏曰：“此事易起猜媒，况我媳妇系初婚，何能遽及此事？俟我与媳妇商量停当方可。”松、竹应诺而去。冷氏谓猗猗曰：“吾儿旧眷一妓，我实不知，今日松、竹二生对我言及那妓，意欲为吾儿小星，你意下如何？”猗猗曰：“那妓儿已见之。其为人也幽闲贞静，当面足令人钦，过后尤令人慕。儿本乐与相聚，还望母亲玉成。”冷氏喜曰：“似儿如此贤慧，古人《江有汜》之诗可以不作。” <br><br>一日，松、竹复至，冷氏复将猗猗之言告知松、竹。松曰：“兰家弟妇的贤慧，好早知之。既伯母许可，当择日接桂蕊回。”竹曰：“伯母若见了桂蕊，必定爱怜。” <br><br>少时，松、竹出，到索笑斋以告雪香，雪香遂喜，遂请松、竹为媒，择日接桂蕊到家。松曰：“雪香与月香这段姻缘，是柳曲江为之汲引，必须央曲江为媒，方是有始有卒。”竹曰：“翠涛之言是也。”三人议定，复谈叙半时方去。 <br><br>菊婢自遇松翠涛于船上归，时服侍冷夫人甚殷勤，冷氏亦爱怜之。是日闻桂蕊尚在，不日即请柳相公为媒择吉迎归，亦自私心窃喜。乘间谓雪香曰：“自婢子与主人同出院后，一别已经一载，以为主人葬于鱼腹，婢子今生已无相见之期。今幸主人尚在，到君意欲迎归，易不早为之所，使婢子得早相见？”雪香曰：“尔不言，我亦必急图之，此亦可见尔眷眷主人之意。” <br><br>次日，雪香至竹嶰谷家，欲议请柳曲江为媒。至则曲江先在焉，一见雪香笑迎曰：“弟远游数月，前日始归。闻雪香克谐旧姻，不胜愉快，今日特邀嶰谷，方欲同到尊府，一则叙契阔之怀，一则贺于飞之喜。不期雪香先来，真是快事。”雪香曰：“弟因归家未久，未得一叙离别之情。今日正欲邀嶰谷同到尊府，更有一事相烦。恰与曲江相遇，亦是奇缘作合。”竹笑曰：“雪香这一段奇缘，真是曲江作合，此语到也恰当。”柳曰：“雪香说有事相烦，得毋为桂月香乎？”［雪香］曰：“然。曲江何以知之？”柳曰：“方才听得嶰谷言及，始知其中颠末。”竹曰：“曲江既在此，雪香可当面相请。”柳曰：“弟愿执斧。”雪香曰：“曲江慨诺，足见高谊。”坐叙一会而别。 <br><br>次日，曲江即邀翠涛、嶰谷同至山岚家。松、竹二人，山岚认识的，遂指柳曰：“此位尊姓？”曲江告以姓字，并道来意，与令媛作伐。山岚曰：“谁家？”曲江曰：“梅雪香。”山岚曰：“固所愿也。”即进内与桂蕊说知，忙备酒肴，款待三人。尽欢而别，一同来见雪香，云：“山翁甚喜，只恐兰家弟妇不容。”雪香曰：“此举正出你弟媳之意。”遂及禀知母亲冷氏，冷氏以明月珠一颗为聘。一切合卺之事，自有猗猗料理，遂择吉迎归。 <br><br>成婚之夕，二人原旧相识，不似寻常遮遮掩掩。彼此对坐，各道相思。雪香曰：“睹卿丰姿如旧，而形骸消瘦，足见别后奔波。”月香曰：“自去岁蒙郎君大德，拔我于污泥之中，即以身许君，谁知落奸人之井。私心自计，唯有赴水一死，与君结来世缘。岂料藕丝未断，浮沉十余里，幸得恩父母救起，留此残喘得侍中栉，岂非天随人愿。”雪香曰：“伤心语不忍过听，夜已深矣。”遂各就寝。欢娱之际，雪香抚摩殆遍，戏谓曰：“记去岁在院时，蒙卿留宿。酒酣情畅，愿借青楼蓝桥一度。卿执意不肯。斯时亏卿把持得定。”月香曰：“斯时妾非不欲，其拂君意者，正为今日地也。妾口占一绝，请君验之。”诗云： <br>　　 <br>　　粉黛丛中订好逑，今朝果遂抱衾裯。 <br>　　灯前细认猩红色，犹是当年璞玉不？ <br><br><br>雪香闻诗，喜曰：“当日聆卿之言，已知卿守贞以待，何俟今日。”二人细细聒聒，不觉鸡已三唱。 <br><br>晨起梳洗毕，拜见母亲冷氏。冷氏喜曰：“老身一见尤怜，怪不得吾儿眷恋。”复拜猗猗，执小星礼。猗猗执其手，曰：“姊姊何拘此礼？妹自西子庙一见，已自心降。及邀至寒舍坐谈，时姊姊道梅郎事甚悉，料梅郎诗中所载必是姊姊。及阅鸳鸯图，姊姊背地沉吟，则鸳鸯图其为姊姊所以无疑。无奈姊姊藏头露尾，不肯明言。妹私心暗祝，倘得与姊共事梅郎，生平愿足，岂知今日果如所愿。妹方虚太以待，而遽行此礼，是愧我也。”二人推逊不已。冷氏喜曰：“自古恃才者傲，恃色者骄。我儿才既对、貌相当，今又互相推逊，是洵女中杰士，足以愧天下恃才、恃色者矣。你二人自后，无分大小，姊妹相呼。猗猗曰：“善。”于猗猗年少长姊之，月香妹之。两人你怜我爱，不必细述。 <br><br>三朝后，雪香具帖奉谓曲江及松、竹三人，酌谢玉成之美。翠涛曰：“这段姻缘，老伯大人仙见已明示‘重到西泠，二美偕归’，弟等不过从中作合，何力之有？但喜酒是要吃的。”遂各畅饮而别。 <br><br>自此，雪香日与猗猗、月香揩至母前问寝视膳，闲则敲棋、赋诗。一日，猗猗正与月香对弈，雪香忽至，见芷馨在旁，笑谓曰：“子莫又静观鹬蚌。”猗猗微笑曰：“你偏记事。”月香问故，猗猗将在自芳馆对弈之事说了一遍。月香笑曰：“梅郎可谓多心，我意欲让渔人获利，不知姊姊意下如何？”猗猗曰：“我于芷馨虽则主仆，情同姊妹。当梅郎在自芳馆北居住时，我既守礼避嫌，一切诗简往来，非芷馨何以能达？尔时纵无苟且之事，然两下不无盟约。这几日观其动静，知郎君得陇望蜀已久，本欲与妹妹商议，同菊婢一齐收入房中，但恐郎君无御众之策。”雪香笑曰：“多承二卿美意，我比韩信将兵——多多益善。”月香笑曰：“郎君好厚脸。”三人戏谚一会。猗猗遂将此事告知母亲冷氏，冷氏曰：“我儿贤慧亦至此耶！”于是择日收入房中。一日，雪香私谓芷馨曰：“今后不致丢你在脑背后了，你可如意否？”芷馨曰：“说也羞人。妾始念，不过望相公垂青，俾使长相依傍，不致失所，于愿已足。至若床第之私，非敢与闻。”雪香曰：“偶一为之，可乎？”芷馨恐猗猗听见，急趋而出。 <br><br>忽闻外面喧嚷，问是何事。菊婢曰：“鹤奴报去是本县太爷奉部文到此，召相公进京授职，请相公出去。”雪香闻之，忙整冠束带，出来迎接，一面送过县主，一面即请松、竹与曲江并兰瘦翁、山翁到家商议。翠涛曰：“曲江素性无志功名，独我三人偏欲就试鸿博，幸而出人头地，告假荣归，本志已遂。今朝廷徵召又至，弟与嶰谷实不欲往，不知雪香是何主见？”雪香曰：“弟请兄等至，正是为此。弟以家父仙去，老母在堂，且兰岳翁与山岳翁移家到此，弟一就职，萍踪靡定，安能遽迎板与到任，即两岳翁处谁人照应？意欲与二兄作一《告请终养表》，求县主转详上司，申奏朝廷，伸弟等得以优游林下，彼此弄月吟风，岂非人生快事？奚必纾紫拖绿为？”瘦翁与山翁曰：“贤婿之言亦是，但勿因我二老致抗君命。”雪香曰：“婿主意已定，岳父大人不必过虑。今残腊将终，俟明春共举可也。”遂各相爵而去。 <br><br>光阴迅速，不觉已是新正。三人计议上表，详请上司。上司转奏蒙上谕： <br><br>朕以孝治天下，梅如玉等奏请终养，诚乌私之至情，朕甚嘉焉，准其终养。时敕诰命其母，封为太夫人；其内子，封为夫人。钦此。 <br><br>雪香奉上谕，焚香拜谢圣恩，即到松、竹两家道贺。曲江闻之亦至，遂一同转至雪香家，拜贺冷太夫人，并拜见兰、桂二夫人。月香曰：“婢子始终蒙诸君作合，尚未叩谢大德。今既降临，婢子之幸。”遂裣衽而拜。翠涛等逊谢。举首忽见菊婢，初非婢子装饰；兰氏侧复一美人侍立，知是芷馨。退谓雪香曰：“二弟妇侧侍立者非芷馨、菊婢乎？”雪香曰：“然。”翠涛曰：“何以亦梳蝉鬓、插凤钗，全不似婢子装饰？”雪香曰：“尚未请兄等吃喜酒，已收用了。”翠涛曰：“二弟妇能勿吃醋乎？”雪香曰：“不唯不吃醋，而反曲成之。”翠涛曰：“非吾弟不能消此福，然非二弟妇之贤，吾弟亦不能享此福。第恐占尽人间春色，有犯造物之忌。”雪香曰：“在兄造物或忌之，在我梅雪香造物方曲成之，何忌之有？” 正谈笑间，忽兰瘦翁与山翁至，遂各出位相迎，彼此道贺。兰瘦翁曰：“今而后贤婿可与松兄等得以优游林下矣。”雪香曰：“小婿志愿已遂，所恨者家父仙去，未获终养耳。”翠涛曰：“伯父仙去，然比堂□草自可忌忧。且伯父根基不知几生修到，吾弟亦唯培养根基，家声勿替足矣！”雪香曰：“善。”于是大排筵宴，命芷馨同菊婢把盏。竹曰：“不可。今既为弟妇夫人，即二翁丈亦必不轻视。”遂命鹤奴捧觞，饮至深夜方散。 <br><br>雪香从容谓猗猗、月香曰：“二卿情同姊妹，朝夕甚欢。但二岳父母大人另居一处，于必终觉不安，二卿以为何如？”猗猗曰：“据妾愚见，家下亦无多人，虽然茹舍竹篱，颇甚宽阔，不免移至家中，使妾与桂妹得以朝夕亲候，岂不两全？”雪香曰：“正合吾意。”遂告知太夫人，择日移至家中。二翁每日寻山玩水，欲仿癯翁陈迹；二姥自有冷太夫人共话。唯雪香日偕二美敲棋赋诗，出门则寻翠涛、嶰谷吟风弄月。人之见者，莫不交相羡慕，曰：“松、竹二子固佳，然而梅雪香真仙品也。”赞曰： <br>　　 <br>　　所谓伊人，丰姿绝俗。骨傲神清，比德于玉。 <br>　　不慕繁华，依子空谷。谁其友之，唯松与竹。 <br>　　孤高成性，静而能安。谁其配之，唯桂与兰。 <br>　　陋彼桃红，嗤他李白。冒雪冲寒，独标品格。