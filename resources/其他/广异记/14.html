<font color="#cc0000">○王绪</font> <br><br>天宝末，台州录事参军王绪病将死，有大鸟飞入绪房。行至床所，引觜向绪声云：“取，取。”绪遂卒。<br><br><br><font color="#cc0000">○南海大鱼</font> 岭南节度使何履光者，朱崖人也。所居傍大海，云亲见大异者有三。其一曰，海中有二山，相去六七百里，晴朝远望，青翠如近—元末，海中大雷雨，雨泥，状如吹沫，天地晦黑者七日。人从山边来者云：“有大鱼，乘流入二山，进退不得。久之，其鳃挂一崖上，七日而山拆，鱼因尔得去。”雷，鱼声也；雨泥是口中吹沫也；天地黑者，是吐气也。其二曰，海中有洲，从广数千里。洲上有物，状如蟾蜍，数枚，大者周回四五百里，小者或百余里。每至望夜，口吐白气，上属于月，与月争光。其三曰，海中有山，周回数十里。每夏初，则有大蛇如百仞山，长不知几百里—元末，蛇饮其海，而水减者十余日，意如渴甚，以身绕一山数十匝，然后低头饮水。久之，为海中大物所吞。半日许，其山遂拆，蛇及山被吞俱尽。亦不知吞者是何物也。<br><br><br><font color="#cc0000">○鲸鱼</font> <br><br>开元末，雷州有雷公与鲸斗。身出水上，雷公数十在空中上下，或纵火，或诟击，七日方罢。海边居人往看，不知二者何胜，但见海水正赤。<br><font color="#cc0000">○鲤鱼</font> <br><br>开元中，台州临海，大蛇与鲤鱼斗。其蛇大如屋，长绕孤岛数匝，引头向水；其鱼如小山，目皆赤，往来五六里，作势交击。鱼用鳞上触蛇，蛇以口下咋鱼，如是斗者三日，蛇竟为鱼触死。<br><br><br><font color="#cc0000">○南海大蟹</font> <br><br>近世有波斯常云，乘舶泛海，往天竺国者已六七度。其最后，舶漂入大海，不知几千里。至一海岛，岛中见胡人衣草叶，惧而问之。胡云：“昔与同行侣数十人漂没，唯己随流得至于此，因尔采木实草根食之，得以不死。”其众哀焉，遂舶载之。胡乃说岛上大山悉是车渠、玛瑙、玻璃等诸宝，不可胜数。舟人莫不弃己贱货取之，既满船，胡令：“速发，山神若至，必当怀惜。于是随风挂帆。行可四十余里，遥见峰上有赤物如蛇形，久之渐大。胡曰：“此山神惜宝，来逐我也，为之奈何！”盘人莫不战惧。俄见两山从海中出，高数百丈。胡喜曰：“此两山者，大蟹螯也。其蟹常好与山神斗，神多不胜，甚惧之。今其螯出，无忧矣。”大蛇寻至蟹许，舟斗良久，蟹夹蛇头。死于水上，如连山。船人因是得济也。<br><br><br><font color="#cc0000">○谢二</font> 唐开元时，东京士人以迁历不给，南游江淮，求丐知己。困而无获，徘徊扬州久之。同亭有谢二者，矜其失意，恒欲恤之。谓士人曰：“无尔悲为，若欲北归，当有三百千相奉。”及别，以书付之曰：“我宅在魏王池东，至池，叩大柳树，家人若出，宣付其书，便取钱也。”士人如言，迳叩大树。久之，小婢出，问其故，云：“谢二令送书。”忽见朱门白壁，婢往却出，引入。见姥充壮，当堂坐。谓士人曰：“儿子书劳君送，令付钱三百千，今不违其意。”及人出，已见三百千在岸，悉是官家排斗钱，而色小坏。士人疑其精怪，不知何处得之，疑用恐非物理，因以告官，具言始末。河南尹奏其事，皆云：“魏王池中有一鼋窟，恐是耳。”有敕，使击射之。得昆仑数十人，悉持刀枪，沉入其窟，得鼋大小数十头。末得一鼋，大如连床，官皆杀之，得钱帛数千事。其后五年，士人选得江南一尉，之任。至扬州市中东店前，忽见谢二，怒曰：“于君不薄，何乃相负以至于斯！老母家人，皆遭非命，君之故也。”言讫辞去。士人大惧，十余日不之官。徒侣所促，乃发。行百余里，遇风，一家尽没。时人云：“以为谢二所损也。”<br><br><br><font color="#cc0000">○荆州渔人</font> <br><br>唐天宝中，荆州渔人得钓青鱼。长一丈，鳞上有五色圆花，异常端丽。渔人不识，以其与常鱼异，不持诣市，自烹食，无味，颇怪焉。后五日，忽有车骑数十人至渔者所。渔者惊惧出拜，闻车中怒云：“我之王子，往朝东海，何故杀之我令将军访王子，汝又杀之。当令汝身崩溃分裂，受苦痛如王子及将军也。”言讫，呵渔人，渔人倒，因大惶汗，久之方悟。家人扶还，便得癞病。十余日，形体口鼻手足溃烂，身肉分散。数月方死也。<br><br><br><font color="#cc0000">○刘彦回</font> <br><br>唐刘彦回父为湖州刺史，有下寮于银坑得一龟，长一尺，持献刺史。群官毕贺，云：“得此龟食，寿一千岁。”使君谢己非其人，故自骑马，送龟即至坑所。其后十余年，刺史亡。彦回为房州司士，将家属之官。属山水泛溢，平地尽没，一家惶惧，不知所适。俄有大龟来引其路，彦回与家人谋曰：“龟乃灵物，今来相导。状若神。”三十余口随龟而行，悉是浅处，历十余里，乃至平地，得免水难。举家惊喜，亦不知其由。至此夕，彦回梦龟云：“己昔在银坑，蒙先使君之惠，故此报恩。”<br><br><br><font color="#cc0000">○吴兴渔者</font> <br><br>唐开元中，吴兴渔者，于苕溪上每见大龟，四足各蹋一龟而行。渔者知是灵龟，持石投之，中而获焉。久之，以献州从事裴。裴召龟人，龟人云：“此王者龟，不可以卜小事，所卜之物必死。”裴素狂妄，时庭中有鹊，其雏尚先，乃验志之，令卜者钻龟焉。数日，大风损鹊巢，鹊雏皆死。寻又命卜其婢，所怀娠是儿女。兆云：“当生儿。”儿生，寻亦死。裴后竟进此龟也。