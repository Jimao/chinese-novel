先生中州戈阳旧族也，姓吴氏，讳贻棠，字荫南，爱存其号也。与先君为莫逆交。鈺当总角，先君即命鈺依先生侧，曰：“子其事之如吾可也。”鈺欣然应之唯唯。 <br><br>先生视鈺如己子，令来入家塾读，凡衣食之类无不过厚焉。后先君见背，先生更厚视之。及先生仕长芦，鈺以家事故未得随往。先生归田越数载，先王之嫡配任母捐世次年，先生续弦于周。周母来归，其间繁冗多故，皆命鈺为之。又次年，先生抱手足恙，不获出入自随，每日寂坐小斋，先生不能〔一〕时舍鈺，鈺亦不忍一时违先生也。 <br><br>然先生为人，好脱略，性豪迈，常对令窗矩榻，咄咄不自得，因编《可是梦》、《风月鉴》二种以为消遣。书成，亲友索观之，俱唤为静者心多妙也。鈺思先生生平，其卓卓者若是，固今之不可多见，而以病废，惜哉！悲哉！但其人不可不使，不借书以何之，乌知先生期颐，后人尽得识先生为何如人耶？鈺堂弟存智为先生理家计，时居其家，鈺与商之，付诸剞劂，庶存先生一时之无聊寄慨云尔。<br> <br>　　　　　　　　　　　　　　　　　　　　 寄男方鈺谨识 <br>