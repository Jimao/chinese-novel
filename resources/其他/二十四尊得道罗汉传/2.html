陀难提尊者，姓瞿昙氏。生时顶有肉髻，相貌殊常，父母已奇其为发家伟器，不意长成为出家法器也。中华有一云游道士抵其家，精风鉴，见尊者与群儿戏，初阅之，疑其贵；复阅之，见其杀气太重。谓尊者曰：“凭贤郎相貌，恐不利于二老，越十五岁，不绍父事，自当崛起为一班人。”父母曰：“即如先生所鉴，此儿后日能卓荦自立，双亲中间虽有伤破，亦数也，慰也。”<br><br>道士曰：“汝第验之。”尊者冲龄，神识日启，不学不虑，自知皈依佛道。及长，即用货财，自架一草庵，喜与四方僧侣相交游，日夜明心见性，欲参契如来法旨。有诗为证：<br><br>　　我有明珠一颗，久被尘嚣关锁。<br>　　一朝尘尽光生，照破山河万垛。<br><br>又七言诗：<br><br>　　一重山尽一重山，坐对孤峰仔细看。<br>　　云掩雾收山岳静，楚天空阔一轮寒。<br><br>尊者在草庵中修养，不数年，父母双亡，果不绍父事。削发为僧，专意修行，口诵佛经，身穿佛衲，心参佛旨，脱落俗虑。闻演教寺有一悟空长老精通如来秘诀，遂拜游门下，以求印证。悟空长老云：“佛不在人，心即是佛。心思严师，古有明训，故能与人规矩者，师也，不能使人巧者，亦师也。得意忘象，不在子之自悟乎。吾有一偈，子味之，自有余师：<br><br>　　日用无非道，心安即是禅。<br>　　幽楼云壑里，梦寐雪莲边。”<br><br>尊者在寂灭路上用功，浸浸机将有得，及悟空和尚时雨一点化，觉自己形色象貌皆空。凡见花香草色，会作明心生意，闻莺啼燕语，悟为见性天机。日用无非道，看来触目皆真，现前即是佛道，冥在日用间也。且曰：“至道无难，惟嫌探择。桃花红，李花白，谁道融融只一色。紫燕语，黄莺鸣，谁道关关只一声。”尊者悟后之言，历历沙门要旨。有诗为证：　　得意相关属道机，色声不堕孰能知。<br>　　达观收敛归灵府，不觉神飘天外飞。<br><br>尊者卓庵中尝偃蹇独坐，每将消息聪耳。或曰：“无壅汝聪，欲新妆听欤？”对曰：“新耳易若新心，耳听莫如心听。人间私语，天闻若雷者，以天聪不为物所壅耳，休养之功一息，摄持少间，则奸声投间抵隙。吾人缉熙迭迭，正欲听于无声也。”有诗为证：<br><br>　　偃蹇常将耳窍聪，不令缘业障真空。<br>　　修行李用儒家术，六十依稀耳□通。<br><br>尊者长于言语，凡与释家辩论，宗旨简捷，不伤交诞，达顺无所窒碍。<br><br>从游之徒，兢羡尊者赋性颖异。于牟尼之道见之真，故能辩之捷，守之信，故能达之顺也。化言语文字为真诠，尊者盖沙门折衷之准矣。有诗为证：<br><br>　　降生岐嶷迈凡庸，欲为如来觉瞽蒙。<br>　　便捷敷陈无窒碍，巍巍名望十山崇。<br><br>尊者草庵中讲经设法，无几何，作行化僧遍游境内。至提伽国城毗舍罗家提缘募化，罗家一长者名完性，年跻耄耄，持斋念善，出堂隆礼相待。问曰：“和尚远来提化，所须何物？”尊者曰：“贫僧出家人，遗忘俗虑、故饿其体肤，不愿肥甘适口，空乏其身，不愿孔方盈囊，惟来四方善信人家，抄化一侍者作伴侣耳。”长者曰：“抄化侍者，须得伶俐清俊，乖觉聪明，异日可为传灯法器，如愚呆痴蠢跏跤跎跆，定是来不得的。”尊者曰：“贫僧求侍者，在性不在形，假饶貌诚迈众，性不悟空，虽伟亦徒也。吾释家人物，难得全备，苍古丑陋之人，专超悟上乘宗旨，故千巧不如一拙，千疑不如一决。”长者曰：“既如此，小老有一子，名唤伏驼密，年已五十，至今口不能言，足不能步，和尚适云择性不择形，此子假之声，假之步，不致废弃，堪充为门下给侍否？”尊者曰：“耳闻不如目见，贤郎既有此恙，愿一见便决巧拙。”长者令人拥出与之见，尊者问曰：“老丈目贤郎为何加人？”老者曰：“五十不言不步，愚呆痴蠢人也、跏跛跎跆人也。伶俐清俊，乖觉聪明，均非所望矣。”尊者曰：“老人误矣，伏驼密非凡间废齐者流。所以不言不步者，有故也。此子昔受灵山佛祖法戒，悲愿广大，只虑汝二人年老，情爱难舍。一启口不忘父母，恐言则机泄，故五十不言。一举步不忘父母，恐行则事睽，故五十不步。彼虚中灵性，拔萃出类，今特韬藏其言与步耳，岂待僧假之声与步哉？”有诗为证：<br><br>　　韬藏声步为双亲，情爱依依不忍分。<br>　　况受如来亲法戒，慈悲大愿意谆谆。<br><br>伏驼密见尊者漏泄其机，遂跃身而起，低首向尊者之前，作礼曰：“无量功德，愿求济度。”长者见子一时能行能言，又闻了和尚说明前世因果并今生废弃行实，遂骇而言曰：“良壁认为燕石，精金误作废铜，释家法器，等闲视作庸流，真老夫过矣！老夫过矣！适禅师云，此子悲愿广大，必须普济四方，愿始获酬，不当因我二人情爱羁留，不得偿其广大悲愿也。情愿将此子出家，跟随禅师四方行化，俾普天率土得蒙其悲愿之惠也。”尊者遂受之。将拜别启行，罗长者拳拳致嘱曰：“出家人以慈悲为念，以济渡为心，化人强梗，拯人厄难，视四海犹一家，万众犹－人，阎浮行一分善念，即庭帷笃一分孝思也，修百念令德，即显父母百世令名也。有怀二人情爱扩为千万人情爱，则祖佛之戒不虚而广大悲愿获酬矣。”又曰：“汝游此上人门下，书曰：『太上师意，其次以言。』沙门正宗须悟之，牡牝骊黄之外，得精遗粗，得神遗肉也。”伏驼密曰：“谨受命。”尊者听老者临行之言，叹曰：“我佛如来传灯秘言不外是矣。道不在远，悟之即是，岂欺汝哉！”<br><br>长者戒子诗：<br><br>　　嘱咐兢兢结善缘，拯人厄难化人顽。<br>　　眼前了却慈悲愿，情爱双亲寿百年。<br><br>尊者闻婆须密尊者在罽宾国兴慈寺面壁十年，遂同伏驼密离了提伽国，径至罽宾国参见须密尊者。须密尊者曰：“咄！难提子，汝来何暮，规规点化一行童，即以为功行满耶？钵罗国答罕庙众生沉溺苦海，未登彼岸，果能一济渡之否耶？”尊者闻言，即起身告行。须密尊者曰：“弟子远来，意有所求，且还坐，吾为汝说偈：<br><br>　　佛与群生共一家，一般树上两般花。<br>　　休乘寤寐来参佛，但会淘金胜煮沙。”次日，尊者辞了须密禅师，同伏驼密径往钵罗国来，济渡苦海众生。询问土人答罕庙下落，土人曰：“妖庙，已将火焚，问之可为酸鼻。”尊者曰：“造妖何如？”土人曰：“妖能食人，凡从庙前经过者，只一阵冷风，须臾人俱不见，数日后惟有血水流出。前一望之遥，峰峦之下，非其故址耶。”尊者得了土人指示，直至峰峦之下，见一平旷地基，并无庙宇神像。尊者将慧眼一看，见庙后空基掩覆一井，井内阴风飒飒，井外怨气腾腾。即谓弟子伏驼密曰：“祟在此中，吾为之说法。”井上周围行了数次，伏魔经咒诵了几遍，布下网罗，倏忽阴风解散，怨气消除，伏驼密启土看时，见一轮红日烛照井中，井中白骨填满，惟一白净瓶血荫遍体。尊者叹曰：“此苦海也。及今不治，众生沉溺宁有极耶。”伏驼密取上来，将真火一炼，现出青面厉鬼一个，哀求释豁。尊者取药饵食之，用法典羁其手足，仍锢之净瓶之内，令司案头香烛。<br><br>周景王十三年，尊者同伏驼密转回故国草庵中休养。一日，知己将圆寂，遂以正法授伏驼密云：<br><br>　　虚空无为外，心法亦如此。<br>　　若了虚空故，是达真如理。<br><br>言毕，嘱曰：“如来正法付汝行持，汝承吾志，当好为之。”遂复本位，严然逝化，弟子为建塔于提伽国。有诗为证。<br><br>　　诸佛无为用，众生岂易知。<br>　　圣凡相间处，来去一毫厘。