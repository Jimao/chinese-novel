“尊者名迦毗摩罗，周赧王时人。初为外道妖魔，聚徒三千，作祟于华氏国。及马鸣尊者行化至华氏国，不敢率真相投尊者门听受法旨，乃屡变为妖异，以窃听之。马鸣识破，令归依二宝，始露真形，得传宗旨。马鸣圆寂，尊者始领三千徒众至西印度国行化，自作悟道诗云：<br><br>　　此岸到彼岸，相离才一线。<br>　　纤毫关捩子，谁解通身转。<br><br>西印度国王太子名云自在者，闻尊者法有灵通，道有真传，欲授尊者室，给尊者养，以为国人所矜式。就见而请曰：“善人不鄙弃，我遐陬遍观四境域中，尽是我家荒服，无足可为善人驻跸。惟城北有一大山，山中有一石室，其山峻耸，四时鸟语花香，其室清幽，八节云屏雾障，几多比丘在此讲经伏虎，几多和尚在此设法降龙。也有补衲□□芳□，也有披经吸月高纵。老师远来行化，肯禅寂于此，亦流播万古真风。”有诗为证：”　　崒嵂崔嵬镇此邦，云屏雾障胜潇湘。<br>　　高人室内多留记，才说花香迹更香。<br><br>尊者答曰：“大邦有此胜地，私心甚愿居之，况国之储君能重吾道，能下吾居，上有劝首，国人不虞不矜式矣。吾道之行，讵不一大幸哉。”遂如太子命，径往石室中演教。登山数里，逢一蟒蛇，其大数围，其长数丈，头角肖龙，但未得脱化，迢迤前来，将尊者之身缠绕数匝。见者万夫辟易，三千从游徒众亦为却步。尊者神色自若，玩弄之若家中豢豚，从容谓众人曰：“此魔也，为获罪沦落在此。今知我能转法轮，故先来迎我，求解脱，非肆螫毒。汝等何忧何惧？谓予不信，但看吾为彼设法，彼即自解散逃去。”尊者即从途中为大蟒授三归依法，云：<br><br>不从三心乱，无由一念迷，有无俱尽处，那里是菩提。何处入头，三千功行九年机，八万尘嚣一笔挥。<br><br>“汝省得么？汝省得么？”其蟒听讫，即奔逃草中，逃去。众人惊心始安。有诗为证：<br><br>　　大邦既有此名山，愿入其中讲涅盘。<br>　　路上蟒缠求解脱，皈依散去等闲间。<br><br>尊者又行数里，将至石室，又遇一老人合掌前来讯问尊者姓名。先直告曰：“愚老原系某处人氏，昔曾入沙门皈依佛法，为比丘善人，因五蕴未空，烦恼犹在，某年时分，嗔恨怀私，遇触忤之人，妄为生灭，造下欺心罪孽。前之恶贯既满，后之修省难偿，上帝见责，故堕落此山为蟒耳。自失人身为蟒以来，住是窟中，今已千年，不能脱化转还原身。上圣见责之时曾有遗言曰，『业障恨嗔，堕为蟒身。令汝伏气，不令俱生。欲转为人，迦毗诵经，千年限满，复作原僧。』某在此适满千年，昨山神报我云，明日迦毗禅师来此讲经设法。愚老闻尊者名，适符了迦毗诵经之记，故远来迎接，恳求脱化。承尊者为我受三皈依法戒，得返为人，故复来相谢耳。”尊者曰：“我众徒为妆辟易，我明知汝为沦落，此来为求解脱耳。今既获转为人，已后烦恼业障悉宜除之。”老者曰：“受尊者法戒，日夜修省克责，再不敢为嗔恨事矣。”有诗为证：<br><br>　　堕身为蟒已千年，解脱皈依幸有缘。<br>　　嗔恨未除烦恼障，明师法戒斗山悬。尊者又问曰：“此山附近更有何人在此栖止？”老者曰：“北去十里，有大树龙王聚徒五百，尝在大树荫覆之下，为众龙说法。此山附近栖止，惟有此人。”尊者闻老人言，未入石室，托老人为导引，谒见大树龙王。老人曰：“禅师新来，有宾道也，大树龙王经年在此，主道也，待波先来相拜，然后答礼。”尊者曰：“子闻之也，舍馆定然后求见长者乎？”老人曰：“禅师既急亲贤，容某先去投刺，公辈缓缓而来可也。”尊者曰：“汝只管前去，我自有分晓。”老人领刺去见大树龙王，龙王见刺问曰：“此人行馆未定，先来见我，莫非欲图我所居耶？”老人曰：“云太子请彼演教石室，未入舍馆，先拜阁下，礼之盛耶，阁下何为出此言也。”<br><br>龙王曰：“子为谁？”老人曰：“堕落山中蟒也。”龙王曰：“何人为转法轮，俾得复为人耶？”老者曰：“承此师解脱。”龙王曰：“汝得此师解救，无以为谢，故将我所居之地献耶？”老者曰：“尊者之来为传道计也，萌夺地之心，太子不与友矣。利己而非济人，岂释家法器。”龙王曰：“聆子之谈，悟超上乘，昔日不堕为蟒矣。”老者曰：“亦为有阁下嗔恨之心故也。”龙王曰：“予痼疾，无人针砭，今谢教矣。”复曰：“吾亦欲印正于有道之门，第所因贵得可宗之友，吾且试之，倘服得予心，甘心北面，不得予心，各立门户可也，子不必复命。”龙王遂展其所长，飞腾空中，绕树数匝，转回本位。<br><br>　　初疑来此为争山，疑什优将技演搬。<br>　　总见龙王嗔恨在，老人勘破此机关。<br><br>尊者见之，谓三千弟子曰：“此魔也，有疑而未释，有技而思逞也。”<br><br>众弟子曰：“怀疑则不必见，挟技则不当见，吾师何术以降之？”尊者曰：“吾昔马鸣尊者之前，独不逞此技耶？”当时尊者惟静坐以待之，未闻麾之门墙之外不与见也。不候老人复命，自同三千弟子来见龙王。龙王此时自恃其尊，见尊者来，不为降阶一接引，与尊者见，不为谦卑一逊让。偃蹇倨傲，明示己为堂上人，显待尊者为堂下人矣。且默默不交一言，只心念曰：“此师得决定性明道眼否？是大圣继真乘否？”盖疑尊者藩篱未剖，不足与上下其议论也。尊者应龙王曰：“汝虽心语，吾已意知，但辨出家，何忧不圣。”<br><br>　　倨做龙王少养涵，何须心上问行藏。<br>　　心声已入高人耳，勘破机关腆自颜。<br><br>尊者数言，如见龙王肺肝，龙王至是知尊音是超悟上乘，为我所受教者也，非堂下弟子为我所教者也。遂降阶拜首悔谢前失：“待师长以倨傲之礼，徒为自闭之门，甘处于宫墙之外也，真自绝长者，非长者绝我矣，其罪将焉逃之。”遂与五百龙众斋戒沐浴，罗拜经筵，愿附三千弟子之未，以受戒命。<br><br>尊者以龙王前虽倨而后则恭，始虽妄诞而终能悔悟，愤排有机而启发可通矣，遂纳为门下。弟子问曰：“龙王骄矜难御，吾师只两言服之，何也？”尊者曰：“彼恃所见，窥我藩篱，我从彼所见处一针砭之，自然心服，此至诚如神之道，得之马祖者也，汝自不觉尔。”弟子贴服。龙王自从游，尊者凡有言论指示，徒俱通晓，尊者知是法器，为说偈云：<br><br>　　非隐非显法，说是真实际。<br>　　悟此隐显法，非愚亦非智。言下，树龙王了了证悟，蛇长者尚隔一尘。尊青谓老者曰：“汝希顿悟，须索勒修。”又谓龙树王曰：“宗旨虽自我传，衣钵非由尔坠。”三千弟子、五百龙孙各俯拜筵前，求为济度。尊者曰：<br><br>　　妙似潭澄月，玄如雪衬霜。<br>　　虽然人不识，当与佛商量。<br><br>　　休辜负、休辜负，三千五百同思慕。<br><br>　　离心求至宝，弃体谩图珠。吩咐毕，空中现出多少神通，少顷，化火焚身而逝。周赧王四十一年也。