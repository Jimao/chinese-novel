慧寂尊者，本姓叶氏，年十五，艳慕佛教，一日禀辞父母，欲出家披剃为僧。父母以“佛乃左道，惑世诬民，游手游食，不忠不孝，君子维持世道，方辞而辟之，何为治而精之。吾利汝为圣门弟子，不利汝为沙门罗汉。且儒家事业，有实功，有实效，非若释家虚无寂灭、渺茫不可凭据者也。汝能攻习儒者经书，达则为卿为相，不达则为师为友。千钟粟，出自书中；黄金屋，出自书中；如玉女，出自书中。平生志何所不遂？诗云：『世上万般皆下品，思量惟有读书高。』又云：『只见读书朝北阙，哪闻念佛上西天。』由此观之，汝正道不行，返趋邪径，老父幼年承父兄琢养，自暴自弃，不能掀天揭地，为个伟人。幸生汝为男子，正欲汝肩文章担子，做个破天荒好汉，俾亲戚故旧羡为龙驹凤子，君王黎庶恃为保障干城，父母眼前，纵不获三牲五鼎供养，乌纱紫绶褒封，亦何等荣耀。”有诗为证：　　幼年艳羡作僧童，未睹儒家有实功。<br>　　揭地掀天称伟器，虚无寂灭岂能同。父又曰：“彼释家者流，去父母毛发则不孝，背先王法服则不忠，抄化人家盈馀则无节，诵念波罗梵语则无义。立人之道，忠孝节义四者而已，无此四者，是禽兽也。人家养子称为龙凤则欣然喜，目为禽兽则艴然怒。老父先年不通古今，自愧马牛襟裾矣，所望汝克盖前愆，岂乐父先马牛而子复禽兽也。为僧作佛之说，无依之人为之，难养之人为之，父母养汝这等年纪，非无依、非难养也。且阎浮世界之中，载不尽寺字，数不尽憎人，见几人修行成佛？几人得升天界？易者不为，却为其难者，有实功实效者不为，却为其无凭准依据者，何颠倒错乱蒙蔽不明如此也。为子者，克承父志，为孙者，绰有祖风，祖父不为佛，定不许作此事也。”有诗为证：<br><br>　　孝忠节义四端全，天地完人羡大贤。<br>　　禽兽只因无四德，叮咛改辙与更辕。<br><br>其父严毅说了一番，其母从容进曰：“老娘十月怀胎，止望汝不离膝下，三年乳哺，止望汝终身奉养。今养汝年方十五，粗知理义，即欲出家为僧，不惟辜父后来期望，且负我眼前劳苦矣。汝幸少壮，为人果天地气化所生耶？我将艰苦事对汝言之。毛诗蓼莪之篇有云：『父兮生兮，母兮鞠我拊我畜我长我育我顾我腹我出入复我，欲报之恩，吴天罔极。』汝从师训讲解经义，盖亦有年，岂不谙此义乎？既明此义，不尽性于亲而欲见性于佛。书云：“不爱其亲，而爱他人者，谓之悖理。不敬其亲，而敬他人者，谓之悖德。』龆龄之儿，既从沙门觅父，期颐之亲，又从何处觅子？父是丈夫志量，宜期尔远大，母是妇人识见，只责汝近小，汝何说之辞！”有诗为证：　　双亲养汝甚劬劳，望汝天朝作凤毛。<br>　　今既悖恩为释子，老人何处觅箕裘。<br><br>尊者曰：“男非不知圣贤事业当为，男非不知父母养育当报，第男从先生肄业，梦寐中屡有神人告我云：『子前生许下事佛愿，今世盍当酬之。』男梦中当亦以父母劬劳未报为辞。神人复云：『宗正法以答劬劳未晚也。』当男心已许之，特身属于亲未即去耳。许之而复背之，恐生不祥。”即啮断二指，长跪于父母之前曰：“望父母恕孩儿不孝之罪，假我数年工程，偿了事佛愿，明了为佛心，苍苍可表，即回来报答父母。所谓一精百成，一劳百逸者也，或者男之显亲寿亲，当不出于缙绅之下。男今啮断二指，一指誓必出家，一指誓不忘亲，所谓指日成功，指日报效。今日父克成男志，后日男克终父事，始虽睽违，终实相济，岂不美哉。”有诗为证：　　神人启我去为僧，偿却前生许下因。<br>　　断指告亲鸣所志，得宗正法不忘亲。<br><br>尊者父母劝之不从，亲友劝之不从，只得顺其所志，遂依南华寺通禅师落发为僧。通禅师知是法器，教之持斋诵经，教之坐禅习定，但未证悟，所谓偏矣而未大也。通禅师圆寂，乃离南华寺为行化游方僧，遍访高人以终所学。及闻耽源禅师道有真传，遂师事之，从游数年，叩其所传，骎骎已悟宗旨，所谓大矣而未化也。最后参谒沩山，始入堂奥，所谓大而化之者也。尝见桃花开放，心有会悟，一日作偈云：　　三十年来寻剑客，几逢落叶几抽枝。<br>　　自从一见桃花后，直至如今永不疑。<br><br>沩山佑禅师览其偈，知其旨，隐词文心有玄解，遂呼而诘之。尊者悟后之见，历历与禅师相符契，佑禅师大喜，潜谓之曰：“佛家正法，属人传继，僧徒亿万，契悟一人。子今日从缘得道，善自护持，毋灾害尔躬，无湮没尔法。予与汝源流同，学术同，不意今日契悟又同，汝往钦哉，无辜予望。”尊者谢曰：“谨领上人教命。”有诗为证：<br><br>　　桃花会悟与师同，嘱托兢兢护正宗。<br>　　门下几人知契悟，矜夸便是自灾躬。<br><br>尊者一日同沩山在寺外开田，地势不平，所计之田庸有高低不一。尊者问沩山曰：“田势宜平，耕开田这头如何恁的低？那头如何恁的高？”佑惮师答曰：“水能平物，明日但取水面平，不论地势异。”尊者曰：“水亦无凭，毕竟高处高平，低处低平。”尊者此答皆禅家见道之谈也，其寓意谓：道难执一，若高低然也。现前即是触象皆真，顾人所处所见何如耳。佑禅师深然之。有诗为证：　　开田询问势高低，水面如何一律齐。<br>　　毕竟低高随所处，道随人悟有员机。<br><br>先是，香严弟子亦从游伪山门下，好诵读经卷，泥纸上尘言，昧心中会悟。沩山激之云：“吾不问汝卷册上所记得音，但问汝未出胞胎、未辨东西时本分内事，试道一句来。”香严本日懵然莫知所对，沉吟久之，进数语，沩山皆不许。香严曰：“请惮师为弟子说。”沩山曰：“吾说得，是吾之见解，于汝何益！”香严被沩山一驳，即回转山房，检遍所集诸经，无一语可为酬对，乃自叹曰：“画饼不可充饥。”于是尽焚诸经，自言曰：“且作个长行粥饭僧，免役心神。”遂辞沩山而去。直抵南阳，见忠国禅师遗迹，遂于其祠憩止焉。晚间，梦见忠国禅师慈容如活，直呼其名谓曰：“子性慧，何不慧，近前来听吾偈。”偈云：<br><br>　　法法法，元无法，空空空，亦不空。静喧语默本来同，梦里何劳说梦。<br>　　有用，用中无用；无功，功上施功。还如果熟自然红，莫问如何修种。<br><br>香严弟子一日因山中芟除草木，以瓦砾击竹作声，俄然失笑，忽然省悟，遂归沐浴焚香，遥礼沩山。赞曰：“和尚大悲，恩逾父母。当时若为我说破。则心已明白，安有今日？”乃作一偈云：<br><br>　　一击忘所知，更不假修持。<br>　　处处无踪迹，声色外威仪。<br>　　诸方达道者，咸言上下机。<br><br>至是，沩山禅师见尊者桃花有悟，开田有悟，意香严向日不得于言，间别多年，必有所感发开悟。如尊者明慧，未可知也，遂问曰：“香严弟子近日见处如何？”尊者答曰：“某甲卒说不得。”乃呈一偈云：<br><br>去年贫，未是贫，今年贫，始是贫。去年无卓锥之地，今年连锥也无。<br><br>尊者此言，一谓香严学几于化，一谓自己学难强同，二意相关也。沩山不觉大笑曰：“闻子偈言，其得如来禅，未得祖师禅乎？”戏其见远遗近，词虽抑扬，其实乃深喜之。尊者师事沩山前后共十五载，凡有吐谈皆悟后禅语，从游众徒无不叹服，俱记载为修持要旨。尊者传了沩山正法，遂迁止仰山，从游之徒日益众盛，共称为仰山上人。尊青道虽超悟工夫，犹自检点不辍，日与诸徒讲解，循循不倦，且善于接机利物。当时，演沩山之道，为禅门标准，四方谁不服之。年七十七，同弟子往韶州行化，抵东平山。某年月日，因谓门人曰：“时至矣，吾将归矣。”遂于东平山抱膝而逝。临终有偈云：<br><br>　　我年七十七，老去是今日。<br>　　任性自浮沉，两手抱双膝。