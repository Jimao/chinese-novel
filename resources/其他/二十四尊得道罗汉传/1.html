马鸣尊者，忘其姓氏，不知何许人。初闻富那夜奢得佛法真传，在波罗国设教，弟子纷纷宗其法旨。亦促装往拜其门，愿受戒披剃。夜奢见其远来意诚，遂纳为门下，教之云：“方法本闲群生自闹，二能于有用，用中无用；无功，功上施功，则如来宗旨思过半矣。”尊者在夜奢门下，不恃寸长，不矜片善，只一味将师道心解力行。积久便有妙悟。一旦辞师求去。夜奢问曰：“青冥罔象意何如，无影无踪见也么？”马鸣答曰：“土人会吸三江水，木女能吹六段歌。”夜奢闻言叹曰：“不意此子勘破真宗，度越寻常万万矣。所谓雪中月色天然妙，霜后芦花分外奇也。”又曰：“离朱有意，白浪徒尔滔天，象罔无心，明珠忽然在掌，此子是也。”尊者得了夜奢禅师法旨，径至华氏国聚徒演教，转妙法轮。尝谓弟子曰：“满眼见色，满耳闻声，不堕不坏，方成声色。”又妙诀曰：“<br><br>　　孤猿叫落中岩月，野客吟残半夜灯。<br>　　此景此时谁会得，白云深处坐禅僧。”一日，尊者正在登坛讲经，忽见一皓首老人头戴员巾，身穿素服，手执扶笻，远来相谒。行至经坛，即仆地不见，俄顷，地皮迸裂，突兀，其中涌出一个金人，叉手向尊者作礼，不霎时，金色人又化成一娇女子，袅娜经过经筵而歌曰：“<br><br>　　风动心摇树，云生性起尘。<br>　　若明今日事，昧却本来人。”<br><br>女子歌毕，飘然而去，只余香馥馥袭人。尊者见其动静如此，谓弟子曰：“此怪也。抱有神通，少顷必来与我比较法力，汝等且坐以待之。”不移时，只见天地晦冥，风雨大至，空中现出一条金龙，奋发神威，震动山岳，前来摇撼尊者。众徒惊怖，措躬无地。尊者曰：“无畏汝也。我自能降之。”尊者只巍然经筵端坐，眼中不知天地暗，不知空中雨，亦不知龙飞山岳震。习定有常，故投之至变不惊，扰之至繁不乱也，不必诵经作法。卒而魔事息灭，不能损尊者分毫。　　怪物灵通伎俩多，金人变幻作娇娥。<br>　　飞龙矫矫惊山岳，尊者神翔宇太和。<br><br>越七日，前怪变作一小虫，伏形于尊者座下。尊者知是魔之小变，遂以手取之，示众弟子曰：“此魔本欲窃听吾法，以私淑其身，故初变为金人，为女子，再变为震憾神物，三变为潜形小虫，谲诈如此。”众人兢欲祛灭之，尊者曰：“不可。彼来本为听经，非为嫁祸，汝辈必欲祛灭之，是待物不洪而阻其向道之机也。”徐谓小虫曰：“吾不伤汝生，不灭汝形，放汝回去。汝若诚心归依三宝，吾为汝说法，即得超悟，何乃自苦如此？”魔闻尊者言，驰出门外，现出本形，进曰：“<br><br>　　脱下白狐袄，重穿花鹿裳。<br>　　外仪新改换，唯命可升堂。”<br><br>叉手向尊者作礼，忏谢前过，尊者欣而受之。问曰：“汝名为谁？”答曰：“我名伽毗摩罗，华氏国经年修持，未得上人指点，今闻禅师远来开讲，故来听受，求为脱化。”尊者曰：“汝既有心听经，何为幻形三变？”伽毗曰：“弟子粗知神通，但未得如来正法。闻释家之道，以习定为入门，目中不见外头景物，太宇忘却面前变态，始为真定。弟子初见禅师，必如此三变者，非为絮长较短，试尊者素养禅心何如耳。经云：见五蕴皆空，与□□般若，得一心寂灭，始大涅盘。”尊者曰：“假饶当时心动，汝则何为？”伽毗曰：“动则修养未至，于玄关尚隔几重，彼方师人不暇，何能师我，未有明心见性撢师，悟超上乘，远游四方演教，而返受变于物者也。”尊音曰：“恐汝口不符心，倘技得逞，将肆害不赀矣。”伽毗曰：“某若肆害，何在言修，师若受害，不足言佛矣。”尊者曰：“汝夏有何能？”对曰：“无能。”尊者曰：“佛从无中来，灭向无中去，太宇既无能，住了真无处。汝既是佛，何消问我？”伽毗曰：“弟子片长，能化巨海。”尊者曰：“此水底蚊龙事也。化巨海则伤损物业必多，吾如来慈悲大愿，专喜普济众生，子能虽高，吾不取也。且问汝能化海，亦能性海耶？”伽毗技能化海，自谓伎俩称奇矣，及闻尊青所不取化海之故，觉己所长卑卑不足论矣。乃弃其所能，请问性海之旨。尊者曰：“涵弘有容者，海也；翕顺有常者，性也。吾所谓性海者；岂有他哉，能令山河大地三昧六神皆由此发现是也。”伽毗殷殷求教，正愤之可启，悱之可发者也。及闻尊者性海一点，即心领神悟，器理融而力一，觉昔日所长，仅仅水皮击棒，冷火熔金者也，遂恳求剃度。伽毗能于言语外觅神理，象数外悟真诠，儒者所谓中人以上，可以语之也。马鸣尊者遂以如来正法付之行持，所谓智者不失人，亦不失言也。其偈云：“<br><br>　　隐显即本性，明暗元无二。<br>　　今付悟了法，非取亦非离。”<br><br>尊者说偈毕，即挺身跃入空中，现出一轮红日，照耀大千世界。所谓本来面目认真放大毫光是也。次后复降经筵，众弟子拜求普济，尊者为说数言曰：“<br><br>　　见道方修佛，不见复何修。佛性如空虚，空虚何所有。<br>　　遍现修佛者，拨火觅浮沤。但看弄傀儡，线断一齐休。”<br><br>弟子闻言，未及称耐，尊者已奄然圆寂，周显王三十七年也。有诗为证：<br><br>　　性灵见了行完成，备作西方伟圣人。<br>　　三尺灵光驰汉表，阎浮遗下一委形。