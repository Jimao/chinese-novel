尊者名鹤勒那，姓婆罗门，年七岁不俣，出家为僧，受得道比丘点化，即能超悟佛旨。天性幼成，凡见乡间颠建无靠，即喜赒恤济，恶不才，即喜化导。尝游行聚落，见民间所崇奉淫祠，辄入庙中，指其神叱之曰：“汝妖神为谁？敢在此妄兴祸福，幻惑欺民，未见汝有何惠泽及民，惟见民四时殚膏祀汝。灾不能御，患不能捍，则将焉用汝神哉！汝所以得依依于此者，恃有庙宇为栖止也，吾将□其居，火其书，毁其遗像，俾汝祸福不得。民间所有，上得输国课，中得养父母，下得育妻子也。”手一挥指，鬼神护之，风雨飘摇，庙宇即为倾圮，昔年作祟之神，有若远遣，寂无动静。乡人见其力量如此，大惊讶曰：“幼小孩童，不惟明能济民，且幽能神。非人间圣子，何以其行卓荦如是。有诗为证：<br><br>　　天性融通佛旨宗，济人无靠化人凶。<br>　　淫祠叱去须臾事，圣子声名溢里中。<br><br>尊者离了父母之邦，径至中印度国行化。闻中印度国王崇信佛道，凡有行化僧人辄隆礼待之，尊者亦往谒之。国王待为上宾，送至公馆居住，俾左右大臣、卿士大夫、齿德耆民各就公馆听其讲说。且曰：“佛喜人为善，若属听之，即不能人人为佛，第慈悲宅心，终兑错履之咎，是亦佛光之所照也。”中一臣进曰：“率民宗佛，本是不经，但主上欲吾辈去邪从正，矫在归中，法虽非良，意则甚美。上既示鹄的令人宗佛，臣等安得违之，从之则顺而有福，矫之则逆而有祸，非此之谓乎？”尊者曰：“此儒生确论，且坐，听吾说偈：<br><br>　　诸佛能缘用，众生且易知。<br>　　圣凡相间处，来去一毫厘。”<br><br>尊者在中印度与国人讲经设法，手提面命，意甚剀切。一日有两绯衣童子不通姓名，直入馆中参见尊者，求其讲说经义。尊者明知是日月天子从众信中，特为讲经曰：<br><br>　　罔象先天地，玄泉出杳冥。本刚非锻炼，元莹匪澄渟。<br>　　鉴照崆峒寂，晨昏法界明。产光沉不灭，吐魄坠还生。<br><br>尊者讲毕，二绯衣童子不问难更端，即跃身而去，众信未及问其姓名。<br><br>门外报国王临筵听讲，众人接得，国王入馆，与尊者叙礼毕。国王曰：“朕闻有道禅师讲经降猛虎，说法坠天花，寡人不敢自异，斋戒沐浴，叨陪经筵，求为国中之人讲谈如来宗旨。”尊者曰：“贤王不为一家，专为一国，所志不亦善乎？第入道之门，须除事理二障，除障之诀，须用止观二法。非大观法，安能除得理障，非大止法，安能除得事障。”国王曰：“事理二障，则吾既得闻命矣。敢问照忘二字奥义何如？”尊者曰：“心无不存之谓照，欲无不泯之谓忘，忘与照一而二、二而一。当忘之时，其心湛然未尝不照，当照之时，纤欲不留未尝不忘。照忘二字之义，汝属当心味之。”又吟数语曰：<br><br>　　瘦竹长松滴翠香，流风疏月度微凉。<br>　　不知谁住原西寺，每日钟声送夕阳。<br><br>尊者吟声方罢，忽见二绯衣童子前来礼谢尊者。国王问曰：“二绯衣郎为谁？”尊者答曰：“此日月天子也。适来见我求解经义，我从众人中揭其旨归，为彼讲说，今特来相谢耳。”国王惊异，正欲请绯衣郎上堂相见，二绯衣郎忽然不见，惟留下异香馥馥袭人。国王遂欣然谓众人曰：“日月天子，悬像禅明汉表，在天谓之双眼，在人渭之双曜，尚且向禅师求讲佛法，恐昼夜运行或有遗明。况吾人生于照临之下，亿万人不值彼之末光，住百世不值彼之一瞬，何可不明佛道。”君言一出，群下效尤，遍国中共宗佛氏之教者，无贵贱长幼一也。有诗为证：<br><br>　　绯衣天子讲如来，讲毕如来去复回。<br>　　馥馥异香留得住，国王惊叹事奇哉。<br><br>中印度师子比丘粗知佛法，亦在无妄寺坐禅习定，质极聪慧，凡诸书杂记，过目背诵如流，亦有意宗禅，第未得高人印正。至是，闻尊者远来行比，声名籍籍，遂离本山，敬趋尊者行馆，求为讲解印正。一谒见尊者，便启口问曰：“我欲求道，当用何心？”尊者曰：“佛法以无为宗。子欲求道，当无所用心。”师子比丘曰：“佛从心作，既无甩心，谁作佛事？”尊者指点之曰：“汝若有用，即非汝心，汝若无作，即是佛事。”师子闻尊者言，扞格俱化，如红炉点雪，实时融化。发叹口：“登山不到顶，不知宇宙之宽。入海不到底，不知沧海之深。”且吟诗曰：　　枯木岩前差路多，行人至此尽蹉跎。<br>　　鹭鸟立雪非同色，明月芦花不似他。<br><br>又曰：　　须弥山一掴掴倒，四大海一趯趯翻。<br>　　佛祖终留不住，何须弄笛江湾。<br><br>尊者与师子相处数年，及门之士惟此子足以继志行道，遂授以偈云：<br><br>　　认得心性时，可说不思议。<br>　　了了无可得，得时说不知。