佛图澄尊者，本性白氏，为人状貌魁梧，资性敏慧，且深于学问，弘雅有识。弘雅则非隘陋胸襟，有识则非粗疏学问。明解三藏之经，博览六经之旨，天文图谶，综涉无遗。其左胁耳旁有一肉孔，约大四寸，通彻腹内，时常以绵絮塞之。夜欲读书，拔出其絮，一室光明如昼。遇朔望日，辄至水边，引腹中肠胃涤之，涤毕，复纳之腹内。天生一人，将为如来弘教化，其付托异则其体亦异如此。有诗为证：<br><br>　　状貌魁梧性慧灵，雅弘有识迈凡民。<br>　　乳房一孔光如昼，博览三藏与六经。<br><br>尊音志弘大业，善持经咒，又能作法役使鬼神，俱有灵验。一日，用麻油浸胭脂，捩出脂水，涂抹掌心，虽千里外事，皆通明莹彻，观掌中有如对面，纤毫掩覆不得。一日，用铁铃悬檐角，风吹铃响，似作人言，凡欲问自己祸福，只听铃言吉凶，则己之将来祸福，凿凿产验有准。羁旅洛阳，名流海宇，故人欲问远事，则求尊者脂掌，欲占吉凶，则听尊者铃音。有诗为证：　　油脂抹掌莹秋潭，万里灾祥对面谈。<br>　　檐角风铃能作语，吉凶祸福数声间。<br><br>永嘉四年，石勒屯兵葛陂，专事杀戮。尊者们赤子无辜，肝脑涂地，有伤天地之和，欲以太上好生之道化勒。于是，杖策诣军门，谒大将黑略。黑略虽将重兵，疮痍百姓，其实崇奉佛教，心甚慈祥。见尊者来谒，隆礼待之。帷幄中对士卒虽讲谈战阵，对尊者又喜讲谈经卷，遂以尊者道行荐闻石勒。石勒平昔听信任者黑略，则听其所荐举音亦唯黑略，遂召尊者问曰：“佛道有何灵验？有灵验始足以启人好慕，况佛为军巾用，喜神速不厌鬼诈，活佛此来，谅必能济我风雷，助我虎豹，一战而杀入盈野，再战而杀人盈城，敌人望风心寒胆战方为有济，不然，亦无用汝佛为矣。”尊者曰：“此人一片好杀，气象刚暴，言语粗鄙，难以理喻，易以术动。”不答一言，止呼给事左右取水一盆，置之阶前，自己焚香咒之，顷刻，盆中青莲郁起，光色动人。石勒从上座亲见尊者有此灵验，始倾心宗信佛法。尊音左右不高，始得因事进谏，凡应被残杀阴受其利益者，十有八九。于是中州之胡，感其好生之恩，皆愿奉佛，有诗为证：<br><br>　　策杖军门谒勒胡，为渠杀戮失仁慈。<br>　　青莲郁起呈灵验，利益苍生出死途。<br><br>建平四年四月一日，天静无风，而塔上一铃独鸣。尊者愀然不乐，私谓众人曰：“国家祸福，每有先机，特人不自察耳。”众人问曰：“机何所凭？”尊者曰：“塔上之铃无风自鸣，非先务而何？”众人又问曰：“铃鸣主何吉凶？”尊者曰：“铃云国有大丧，其声噍杀而非舒缓，丧事不出今年矣。”四月孟夏铃鸣，七月孟秋，石勒果死。众人见事灵验有准，相谓曰：“铃之鸣，鬼神之灵所为也，鬼神能泄其机于朕兆之间，禅师能烛其机于朕兆之间，禅师其如神乎？主上今日得保全首领，皆活佛维持之力也，何可令其远去。”石勒既死，太子弘袭位，未几，废，自立。亦倾心师事尊者，留奉邺城寺中，凡征诛赏罚，必与咨决，谓其建明，议论大而利益多也。有诗为证：<br><br>　　某年四月塔头铃，天静无风解自鸣。<br>　　国有大丧应不远，禅师先识果如神。<br><br>尊者又一日遣弟子某赍钞往西域市香，甫行数日，尊者在法堂进香，忽闻檐前鹊噪数声，尊者心地猛然吃了一惊，即谓众弟子曰：“吾适在掌中见市香弟子被盗杀劫垂死。”众弟子曰：“为之奈何？”尊者曰：“吾已烧香咒神，乞遣神兵遥护救之。”众人曰：“待神兵救护，恐事势已去，莫能及矣。”尊者曰：“可保安乐无虞也。”越二月，市香弟子还，将遭难事白尊者曰：“某月某日，弟子行至某处，陡然一伙强人数以百计，状貌凶狂，器械整饬，来劫弟子市香之物。弟子以供佛之物，或可以止其残暴之为，卒而贼心不可变，必砍得弟子之物。既欲得物，必劫伤弟子之命，弟于此时宁死不肯以市香之物轻与贼。强人恶我硬命，携刀将见杀，忽闻空中一阵香气飘下，气中尽有天兵神将持刀杀来，杀得掳劫贼人十伤九死，东窜西逃，大相呼曰：“救兵已至，威猛惊人，盍舍之而去。”众人曰：“吾师早已有言，被劫之事不诬，救护之言有准，吾师真神人也。”大相惊服。有诗为证：<br><br>　　市香西域遇强良，打掳金银把命伤。<br>　　馥郁香中神将至，等闲杀得贼逃亡。<br><br>尊者尝与石虎共坐中堂，商榷兵谋，并讲谈佛法。忽心惊谓虎曰：“幽州今日有火灾，其光赫赫，其势炎炎，货物煨烬无馀，人民焦头烂额，诚可悯哉！”虎曰：”法师当降无上甘霖，灭此一方红艳。”尊者曰：“下民有难，吾当救之。”对虎取酒望空中洒之，随举掌一视，笑谓虎曰：“火已解矣。一人有庆，兆民赖之，今日火灭之谓也。”敬擎杯相贺。虎曰：“倏尔火起，倏尔火灭，非禅师无此明见，非禅师无此救援。来日按验得真，虎当事先生如神明。”次日，虎遣使往幽州按验，后使回报云：“某月某日，幽州四处火起，其势炽盛，扑灭不可得，人民对面悲号，不瞬息间，屋舍货财顿成焦土。忽见西南方上有朵黑云飞来，骤降倾盆大雨，其火始灭，所下之雨，一片酒气熏人。臣奉命按验幽州，得于官民所谈者如此。”虎大惊，叹曰：“神哉！异哉！皆禅师住日之言，吾得闻于未验之先者也。使于验之，考其真实耳，今凿凿无妄，真神人也。筮龟不灵于此矣，吾当以神事之，不宜以人待之矣。”有诗为证：　　对虎同谈佛与兵，幽州不意火灾兴。<br>　　西南洒雨为摧灭，深信禅师是神星。<br><br>石虎建武十四年，尊音在洛阳公署独坐，弟子彬彬侍立左右，因发长叹曰：“为人未了真，梦中梦，身外身，虽有幻质，空尘将焉用之。”为作偈曰：<br><br>　　图形期自见，自见却伤神。已是梦中梦，更逢身外身。<br>　　水花凝幻质，墨彩聚空尘。堪叹余兼尔，俱为未了人。<br><br>尊者见石氏残虐不仁，气数垂灭，因与众门人谈论国家兴废。尊者曰：“兴废之机，数已预定，只难对人言，泄之恐罹大患。”弟子法祚问曰：“帝王自有真神，器非苟得，理固有然，第此邦之事，非关中华大统，独不可与明乎？古人以人为鉴，先日之谈，后日符验，老师对弟于阐之亦无不可。”尊者曰：“天机虽难轻泄，人事则有先知，国家之事，吾不及见，子当验之。戊申祸乱将萌，己酉石氏当灭。变生而始去，非见几之智，国灭而身与俱，非保身之道，吾未及乱，当先化矣。”是年十二月八日，尊者圆于邺宫，春秋一百一十有七，时晋穆帝永和四年也。石氏之事，果如所谈。弟子乃为建塔。有诗为证：　　洛阳公署独徘徊，因与诸徒论未来。<br>　　石氏灭亡机已定，戊申己酉听春雷。