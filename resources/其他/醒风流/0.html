夫书所以记事，而美恶悉载者，使后人知所从违。故十五国风，孔子不删郑卫，盖有以也。每见读释道之书者，以多诵为功，敲鱼击磬，端坐正视，则便为至诚妙道。问所诵于义云何？茫如也。昔老僧云：“诵经不解义，犹如蚊虫叮木废，木不知疼，蚊不知味。”由是观之，诵且无益，多亦何为！读儒书者，以口滑熟记为功，剿袭称博，摭拾成文，引获功名，便为效验。<br><br>余少时，得忠孝节义文数篇，喜而读之。凡三易书，秘之笥箧，爱如珠玉，因其文重其人。越二十载，而时移事变，其人行与文违殆不可说。余乃取其文，尽行涂抹，唾而骂之，灭之丙火。嗟乎！善读书者，盖在文字乎哉？天下之人品，本乎心术，心术不能自正，藉书以正之。天下之人不能尽有暇于书也，仁人君子”比之。…比之而思，所以旁喻曲说，俾得随意便览，庶几有益焉。于是平有小说之作。然则作者之初心，亦良苦矣，善矣。而其弊在于凭空捏造，变幻淫艳，贾利争奇，而不知反为引导入邪之饵。世之翻阅者日众，而捻管者之罪孽日深，何不思之甚也。壬子夏，与二三同志，啸傲北窗，追古论今，淑慝贞奸，宛在目前。笑愚蒙之昧昧，羡聪达之惺…陧，于是摘所详忆－事，迅笔直书，以为前鉴。盖以天下臣不思忠，于不思孝，贪货赂而忘仁，慕冶容而用计，种种越分妄求者，授以一服清凉散也，而惟于色为甚。许允之之不嫌丑妇，盛德可师，郭元振之适牵红线，天缘非偶。醒期理也，可以随遇而安。且问夹月下老人，所检何书，而乃贸贸以求耶。录凡二十回，旨有所归，不暇计其词句之工拙也。既成，质之同志。同志曰：“是编也。当作正心论读。世之逞风流者，观此必惕然警醒，归于老成，其功不小。”因遂以名而授之梓。虽然，从来以善道教人者，劝文诫语，刊刻行世，累至千百，鲜有寓目。即寓目而未必儆心，或黏壁而尘封，或抹几而狼藉，殊负美意，良可叹息。阅是编者，幸少加意焉。　　隺市道人