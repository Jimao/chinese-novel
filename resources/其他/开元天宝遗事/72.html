李杲遷洛陽令，嚴刑峻法，民吏畏服，縣之積弊，杲盡革之，踰月之中，縣務清簡。時有進士劉兼，赴舉上都，舍於村邸。至夜中，聞戶外街衢中有數人相語曰：「李令今古正人也，吾輩見其行事威猛，令人破膽，此中不可久居，宜遷於他邑，可求血食也。」兼訝其事，遂啟門視之，寂無影響，方知乃邑之妖神也。兼遂畫贊一首于村邸之壁云：「狡吏畏威，縣妖破膽，好錄政聲，聞於御覽。」後明皇旌其能，賜金百兩及章服焉。<br><br>&nbsp;&nbsp;&nbsp;&nbsp;Txt。小＿说＿天堂http://Www.txshuku.Com<br>