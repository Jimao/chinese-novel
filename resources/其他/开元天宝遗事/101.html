&nbsp;&nbsp;&nbsp;&nbsp;長安豪民郭行先，有女子紹蘭。適巨商任宗，爲賈于湘中，數年不歸，復音信不達。紹蘭目覩堂中有雙燕戲於梁間，蘭長吁而語於燕曰：「我聞燕子自海東來，往復必徑由於湘中。我婿離家不歸數歲，蔑有音耗，生死存亡，弗可知也。欲憑爾附書投於我婿。」言訖淚下。燕子飛鳴上下，似有所諾。蘭復問曰：「爾若相允，當泊我懷中。」燕遂飛於膝上。蘭遂吟詩一首云：「我婿去重湖，臨窗泣血書。般勤憑燕翼，寄與薄情夫。」蘭遂小書其字繫於足上，燕遂飛鳴而去。任宗時在荊州，忽見一燕飛鳴於頭上，宗訝視之，燕遂泊於肩上，見有一小封書繫在足上。宗解而視之，乃妻所寄之詩。宗感而泣下，燕復飛鳴而去。宗次年歸，首出詩示蘭。後文士張說傳其事，而好事者寫之。<br><br>&nbsp;&nbsp;&nbsp;&nbsp;TXt?小说/\天、堂www.txshuku.Com<br>