明皇以李林甫爲相，後因召張九齡問可否。九齡曰：「宰相之職，四海具瞻。若任人不當，則國受其殃。只如林甫爲相，然寵擢出宸衷。臣恐他日之後禍延宗社。」帝意不悅。忽一日，帝曲宴近臣於禁苑中，帝指示於九齡、林甫曰：「檻前盆池中所養魚數頭，鮮活可愛。」林甫曰：「賴陛下恩波所養。」九齡曰：「盆池之魚猶陛下任人，他但能裝景致助兒女之戲爾。」帝甚不悅。時人皆美九齡之忠直。<br><br>&nbsp;&nbsp;&nbsp;&nbsp;T@xt`小$说$天"堂www-txshuku-Com<br>