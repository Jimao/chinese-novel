周象者，好畋獵，後爲汾陽令，忽夢一乳虎相逼，驚而睡覺，因玆染疾。後有僧海寧者，因過象門，謂隣叟曰：「此居有妖氣，久則不可救也。」隣叟遂聞於象。象召僧令視之，僧曰：「當與君禳之。」遂擇日設壇，持劍禹步誦咒。自大門而入，至於寢所，繞患人數遍而叱之，忽於床下作一虎聲，家人悉驚奔散。周象亦不覺投床下，伏死于地。僧以水噀之，須臾如故。<br><br>&nbsp;&nbsp;&nbsp;&nbsp;T，xt，小;说，天'堂WWＷ、txshuku.Com<br>