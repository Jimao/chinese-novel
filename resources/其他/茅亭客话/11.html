范处士名徳昭，蜀人也，不知所修之道，着通宗论、契真刋谬论、金液还丹论，伪蜀主频召入内问道，称旨，颇优礼之。处士谈论多及物情，以鉴戒为先。蜀人每中元节多生五谷，俗谓之盆草，盛以供佛。初至时介意禁触，谓尝有雷护之，旣中元节后即弃之粪壤。处士太息曰：岂知圣人则天之明，生其六气，因地之性，用其五行。斵木为耜，揉木为耒，耒耨之利以教天下，播种五谷以育于人，而不知天地生育之恩，轻弃五谷如是，宜乎神明不佑，而云获祸，悲夫。<br>