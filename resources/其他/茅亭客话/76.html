青城县渔者李克明，钓归倾其鱼于竹器中，有一鱼化为石，长四寸许，鳞鬛灿然若活。渔人妇见而爱之，将与竖子为戏。其竖子将石鱼于椀水中，或揺鬛振鳞浮泳而活。渔者惊异取出，置土罂中，因是邻里求观者众。在水则活，离水则为石，率以为常。时巡辖栢舍人虚舟取此鱼看，敲之中断，致于水中不复活矣。<br>