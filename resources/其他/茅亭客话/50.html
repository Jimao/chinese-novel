张光赞者，金水石城山张罗汉之裔也，以其善画罗汉因以名之。每于寺观妆画功徳多厯春夏，随僧饮食。其性谨悫守道不侈。如是五十余年，人皆敬重之。甲午歳为贼所执，迫令引颈，凡数剑而颈不断，遂于积尸中卧。至夜央，见一老僧曰：汝生糚画功徳用心，吾来救汝。言讫，开目无所苦焉。至今颈上创痕犹在。吁，西方圣人恩佑明显，有若是之征邪。<br>