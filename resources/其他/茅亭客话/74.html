淳化癸巳歳冬十月，青城山民往赵公山采薪，遇数苖薯药，颇大如常者。村人度其下必大有薯药，遂与妻子同掘之，深三尺余，但见根须抱一大瓷合，遂揭开视之，有一大赤蛇如烂锦盘结合内。村人悸栗，以锄触之，蛇乃翻然化一雉，飞入溪水中。合内唯余一只石簪。村人持归山舍，其夜一室如昼。村人转惧此物异常，送与庄主。明年值顺贼作乱，不知此簪所存。<br>