圣朝干徳二年，歳在甲子，兴师伐蜀。明年春，蜀主出降。二月，除兵部侍郎叅知政事吕公余庆知军府事，以伪皇太子策勲府为理所。先是，蜀主每歳除日，诸宫门各给桃符一对，俾题元亨利正四字。时伪太子善书札，选本宫策勲府桃符亲自题曰天垂余庆、地接长春八字，以为词翰之美也。至是，吕公名余庆，太祖皇帝诞圣节号长春，天垂地接，先兆皎然。国之兴替，固前定矣。<br>