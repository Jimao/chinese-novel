张居士名峤，字平云，学释氏法，人谓之居士。时有勾居士问：不拘生死者，愿师直指。答云：非干日月照，昼夜自分明。又问：百亿往来非指的光明终不碍山河时，如何？答云：红尾漫揺三尺浪，真龙透石本无踪。尝撰叅玄録、玄珠集、歌行句偈百余篇，云：毳流来问我家风，我道玲珑处处通。顷刻万邦皆徧到，途中曽未见人逢。其仙化三日，口吐气满屋氛氲。有弟子告云：居士常言宗门秪以眼目为先，不以睡相为事。居士今日何以如此？言讫，香气乃絶。<br>