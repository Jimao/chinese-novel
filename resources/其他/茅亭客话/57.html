伪蜀进士陈熙载，字季和，文学之外，书画之尤者，皆阅而识之。郡中好事之家所宝藏者，多经其目，真伪无所逃焉。受均贼署配连州歳余，或有乡人西来，因寓书云：某在家日，于某处埋一铁投壶瓶，实以铜钱。书若到家，可使令掘之。既而书至，遂于所言处掘得一鐡投壶瓶，其中唯见一龟，纔容壶腹之内，无能出之。翌日取看，即不见龟，但空壶而已。夫物之所化，史传尤多，不可以智达也。<br>