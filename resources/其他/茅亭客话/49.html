甲午歳五月，天兵克益郡。至八月，贼支进犹据嘉州，宿崇仪翰领兵讨之。军次洪雅，有卒掠获一夷人妇，颇有姿色，置于兵幕之下，每欲逼之，云：自有伉俪。则交臂迭膝俯地而坐。军人怒，许其断颈剖心，终而不能屈。坚肆强暴，拒之转甚。三日不饮食，以死继之，竟不能犯以非礼。主帅闻而悯之，使送还本家。嗟乎，虽蛮夷而能坚贞，强暴者不能侵侮之。华夏无廉洁者得无愧乎！<br>