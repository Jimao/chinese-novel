&nbsp;&nbsp;&nbsp;&nbsp;<h1>三十六小洞天</h1><br><br>&nbsp;&nbsp;&nbsp;&nbsp;太上曰：其次三十六小洞天，在诸名山之中，亦上仙所统治之处也。<br><br>&nbsp;&nbsp;&nbsp;&nbsp;第一霍桐山洞。周回三千里，名霍林洞天，在福州长溪县，属仙人王纬玄治之。<br><br>&nbsp;&nbsp;&nbsp;&nbsp;第二东岳太山洞。周回一千里，名曰蓬玄洞天，在兖州乾封县，属山图公子治之。　　第三南岳衡山洞。周回七百里，名曰朱陵洞天，在衡州衡山县，仙人石长生治之。<br><br>&nbsp;&nbsp;&nbsp;&nbsp;第四西岳华山洞。周回三百里，名曰□仙洞天，在华州华阴县，真人恧车子主之。<br><br>&nbsp;&nbsp;&nbsp;&nbsp;第五北岳常山洞。周回三千里，名曰□玄洞天，在恒州常山曲阳县，真人郑子真治之。<br><br>&nbsp;&nbsp;&nbsp;&nbsp;第六中岳嵩山洞。周回三千里，名曰司马洞天，在东都登封县，仙人邓云山治之。<br><br>&nbsp;&nbsp;&nbsp;&nbsp;第七峨嵋山洞。周回三百里，名曰虚陵洞天，在嘉州峨嵋县，真人唐览治之。<br><br>&nbsp;&nbsp;&nbsp;&nbsp;第八庐山洞。周回一百八十里，名曰洞灵真天，在江州德安县，真人周正时治之。<br><br>&nbsp;&nbsp;&nbsp;&nbsp;第九四明山洞。周回一百八十里，名曰丹山赤水天，在越州上虞县，真人刁道林治之。<br><br>&nbsp;&nbsp;&nbsp;&nbsp;第十会稽山洞。周回三百五十里，名曰极玄大元天，在越州山阴县，镜湖中仙人郭华治之。　　第十一太白山洞。周回五百里，名曰玄德洞天，在京兆府长安县，连终南山，仙人张季连治之。<br><br>&nbsp;&nbsp;&nbsp;&nbsp;第十二西山洞。周回三百里，名曰天柱宝极玄天，在洪州南昌县，真人唐公成治之。<br><br>&nbsp;&nbsp;&nbsp;&nbsp;第十三小沩山洞。周回三百里，名曰好生玄上天，在潭州澧陵县，仙人花丘林治之。<br><br>&nbsp;&nbsp;&nbsp;&nbsp;第十四□山洞。周回八十里，名曰天柱司玄天，在舒州怀宁县，仙人稷丘子治之。　　第十五鬼谷山洞。周回七十里，名曰贵玄司真天，在信州贵溪县，真人崔文子治之。<br><br>&nbsp;&nbsp;&nbsp;&nbsp;第十六武夷山洞。周回一百二十里，名曰真升化玄天，在建州建阳县，真人刘少公治之。<br><br>&nbsp;&nbsp;&nbsp;&nbsp;第十七玉笥山洞。周回一百三十里，名曰太玄法乐天，在吉州永新县，真人梁伯鸾主之。<br><br>&nbsp;&nbsp;&nbsp;&nbsp;第十八华盖山洞。周回四十里，名曰容成大玉天，在温州永嘉县，仙人羊公修治之。CK7781注：现名陶公洞，据传陶弘景隐居于此，著《真诰》，世称其为山中宰相。　　第十九盖竹山洞。周回八十里，名曰长耀宝光天，在台州黄岩县，属仙人商丘子治之。　　第二十都峤山洞。周回一百八十里，名曰宝玄洞天，在容州普宁县，仙人刘根治之。<br><br>&nbsp;&nbsp;&nbsp;&nbsp;第二十一白石山洞。周回七十里，名曰秀乐长真天，在郁林州南海之南也，又云和州含山县，是白真人治之。<br><br>&nbsp;&nbsp;&nbsp;&nbsp;第二十二岣□山洞。周回四十里，名曰玉阙宝圭天，在容州北流县，属仙人钱真人治之。<br><br>&nbsp;&nbsp;&nbsp;&nbsp;第二十三九疑山洞。周回三千里，名曰朝真太虚天，在道州延唐县，仙人严真青治之。　　第二十四洞阳山洞。周回一百五十里，名曰洞阳隐观天，在潭州长沙县，刘真人治之。<br><br>&nbsp;&nbsp;&nbsp;&nbsp;第二十五幕阜山洞。周回一百八十里，名曰玄真太元天，在鄂州唐年县，属陈真人治之。<br><br>&nbsp;&nbsp;&nbsp;&nbsp;第二十六大西山洞。周回一百里，名曰大酉华妙天，去辰州七十里，尹真人治之。<br><br>&nbsp;&nbsp;&nbsp;&nbsp;第二十七金庭山洞。周回三百里，名曰金庭崇妙天，在越州剡县，属赵仙伯治之。<br><br>&nbsp;&nbsp;&nbsp;&nbsp;第二十八麻姑山洞。周回一百五十里，名曰丹霞天，在抚州南城县，属王真人治之。<br><br>&nbsp;&nbsp;&nbsp;&nbsp;第二十九仙都山洞。周回三百里，名曰仙都祈仙天，在处州缙云县，属赵真人治之。<br><br>&nbsp;&nbsp;&nbsp;&nbsp;第三十青田山洞。周回四十五里，名曰青田大鹤天，在处州青田县，属傅真人治之。<br><br>&nbsp;&nbsp;&nbsp;&nbsp;第三十一钟山洞。周回一百里，名曰朱日太生天，在润州上元县，属龚真人治之。　　第三十二良常山洞。周回三十里，名曰良常放命洞天，在润州句容县，属李真人治之。　　第三十三紫盖山洞。周回八十里，名曰紫玄洞照天，在荆州常阳县，属公羽真人治之。<br><br>&nbsp;&nbsp;&nbsp;&nbsp;第三十四天目山洞。周回一百里，名曰天盖涤玄天，在杭州余杭县，属姜真人治之。<br><br>&nbsp;&nbsp;&nbsp;&nbsp;第三十五桃源山洞。周回七十里，名曰白马玄光天，在玄洲武陵县，属谢真人治之。<br><br>&nbsp;&nbsp;&nbsp;&nbsp;第三十六金华山洞。周回五十里，名曰金华洞元天，在婺州金华县，属戴真人治之。<br>