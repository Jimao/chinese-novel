&nbsp;&nbsp;&nbsp;&nbsp;<h1>十大洞天</h1><br><br>&nbsp;&nbsp;&nbsp;&nbsp;太上曰：十大洞天者，处天地名山之间，是上天遣群仙统治之所。<br><br>&nbsp;&nbsp;&nbsp;&nbsp;第一王屋山洞。周回万里，号曰小有清虚之天，在洛阳河阳两界，去王屋县六十里，属西城王君治之。<br><br>&nbsp;&nbsp;&nbsp;&nbsp;第二委羽山洞。周回万里，号曰大有空明之天，在台州黄岩县，去县三十里，青童君治之。<br><br>&nbsp;&nbsp;&nbsp;&nbsp;第三西城山洞。周回三千里，号曰太玄□真之天，未详所在，登真隐诀云，疑终南太一山是，属上宰王君治之。<br><br>&nbsp;&nbsp;&nbsp;&nbsp;第四西玄山洞。周回三千里，号三元极真洞天，恐非人迹所及，莫知其所在。<br><br>&nbsp;&nbsp;&nbsp;&nbsp;第五青城山洞。周回二千里，名曰宝仙九室之洞天，在蜀州青城县，属青城丈人治之。<br><br>&nbsp;&nbsp;&nbsp;&nbsp;第六赤城山洞。周回三百里，名曰上清玉平之洞天，在台州唐兴县，属玄洲仙伯治之。<br><br>&nbsp;&nbsp;&nbsp;&nbsp;第七罗浮山洞。周回五百里，名曰朱明曜真之洞天，在循州传罗县，属青精先生治之。<br><br>&nbsp;&nbsp;&nbsp;&nbsp;第八句曲山洞。周回一百五十里，名曰金坛华阳之洞天，在润州句容县，属紫阳真人治之。<br><br>&nbsp;&nbsp;&nbsp;&nbsp;第九林屋山洞。周回四百里，号曰尤神幽虚之洞天，在洞庭湖口，属北岳真人治之。<br><br>&nbsp;&nbsp;&nbsp;&nbsp;第十括苍山洞。周回三百里，号曰成德隐玄之洞天，在处州乐安县，属北海公涓子治之。<br>