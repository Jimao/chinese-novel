小说家千态万状竞秀争奇，何止汗牛充栋，然必有关惩劝、扶植纲常者，方可刊而行之，一切偷香窃玉之说、败俗伤风之辞，虽工直，当付之祖龙尔。统阅《说呼》一书，其间涉险寻亲、改装祭墓，终复不共戴大之仇，是孝也﹔救储君于四虎之口，诉沉冤于八王之庭，愿求削佞除奸之敕，是忠也。维忠与孝，此可以为劝者也。至庞氏专权，表里为奸，卒归于全家殄灭，其为惩创，孰大焉？维遐及史册，其足以为劝惩者，灿若日星，原无庸更藉于稗宫野乘，然而史册所载，其文古，其义深，学士大夫之所抚而玩，不能挟此以使家喻而户晓也。如欲使家喻而户晓，则是书不无裨于教云。乾隆四十有四年，清和月吉，滋林老人出于西虹桥衅之罗翠山房。