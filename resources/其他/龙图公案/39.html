话说江州德化有一人，姓冯名叟，家颇饶裕，其妻陈氏，美貌无子，侧室卫氏，生有二子。陈氏自思：己无所出，诚恐一旦色衰爱驰。每存妨害，无衅可乘。一日，冯叟欲置货物往四川买卖，临行吩咐陈氏，善视二子。陈氏假意应允。后至中秋，陈氏于南楼设下一宴，召卫氏及二子同来会饮，陈氏先把毒药放在酒中，举杯嘱托卫氏曰：“我无所出，幸汝有子，家业我当与汝共，他日半老之时，皆托汝母子维持，此一杯酒，预为我日后意思。”卫氏辞不敢当，于是痛饮尽欢而罢。是夜药发，卫氏母子七孔流血，相继而死。时卫氏二十五岁，长子年五岁，次子三岁。当时亲邻大小莫知其故，陈氏乃诈言因暴病而死，闻者无不伤感。陈氏又诈哭甚哀，以礼葬埋。却说冯叟在外，一日忽得一梦，梦见卫氏引二子泣诉其故。意欲收拾回家，奈因货物未脱，不能如愿。且信且疑，闷闷不悦。<br><br>    将及三年后，适值包公按临其地，下马升厅，正坐间，忽然阶前一道黑气冲天，须叟不见天日。包公疑必有冤。是夜点起灯烛，包公困倦，隐几而卧。夜至三更，忽见一女子，生得仪容美丽，披头散发，两手牵引二子，哭哭啼啼，跪在阶下。包公问道：“你这妇人居住何处？姓甚名谁？手牵二子到此有何冤枉？一一道来，我当与汝伸雪。”女子泣道：“妾乃江州卫氏母子。因夫冯叟往四川经商，正母陈氏中秋置酒，毒杀妾母子三人，冤魂不散。幸蒙相公按临，故特哀告，望乞垂怜，代雪冤苦。”说罢，悲泣不已，再拜而退。包公次日即唤公差拘拿陈氏审勘道：“妾子即汝子，何得生此奇妒？害及三命，绝夫之嗣，莫大之罪，有何分辩？”陈氏悔服无语，包公拟断凌迟处死。 <br><br>    后过二载，冯叟回家，畜一大母彘，一岁生数子，获利几倍，将欲售之于屠，忽作人言道：“我即君之妻陈氏也。平日妒忌，杀妾母子，绝君之嗣，虽包公断后，上天犹不肯释妾，复行绝恶之罚，作为母彘，今偿君债将满，未免过千刀之苦。为我传语世上妇人，孝奉公姑，和睦妯娌，勿行妒忌；欺妾婢，否则他日之报同我之报也。”远近闻之，俱踵其门观看。