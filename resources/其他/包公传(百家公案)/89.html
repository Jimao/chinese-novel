断云： <br><br>　　异类成人迷主母，包公明鉴断完全。<br>　　至今千裁人犹羡，始信当时有显官。<br><br>话说定州城东三十里，有巨商之家，名王十，每出外经商三五载，厚有所得而回。一日，中秋时节，与妻周氏在家赏月饮酒。怎见得中秋，有诗为证：<br><br>　　暮云收尽溢清寒，银汉无声转玉盘。<br>　　此生此夜不苦好，明日明年何处看。<br><br>夫妇酒至半酣，其夫云：“往者行货江湖，颇得其利，今者欲复载货行焉，一者收还旧息，二者省避些是非，可乎？”<br><br>周氏劝之云：“富贵自有分定，何必劳苦而求。前者术士言汝目下有灾星要防，不如再待一年，去之未迟。”其夫笑云：“术士之言，不宜深信，我意已决，汝不须劝阻。”周氏无语。次日王十遂整行装，买舟泛海，与妻阿周相辞而去。有诗为证：<br><br>　　城外春风飘酒旗，行人挥袂日西时。<br>　　长安头上无穷树，惟有垂杨管别离。<br><br>话说王十一去半载，其家因失一老白犬，家人呼寻数日不见。其妻倚门悬望，忽见夫归，因问其夫云：“往常汝出于外，多则一年余，少则亦有十数个月，今去未及半载，何归之速？”其夫答云：“因舡风阻，不得而去。偶有一亲朋泛海，遂将财货尽付之而去，我因轻身回家。”其妻信之，遂把杯共欢，喜不自胜。<br><br>居家将近一年，其妻一日忽见有数十担而来，只见夫主在后。阿周大惊：“昔日原嫁一夫，今安得有两夫？身材面貌更无两样，诚为可怪！”二夫主相见，大闹了一场。其妻没奈何，遂入府衙陈告，具言此事。拯审状以为怪异，便差直堂公差人黄胜拘唤其夫，未几，二人俱拘到。拯见面貌无二，甚骇，因为其的实，二人争论不已。拯遂令押入狱中根勘，竟未能辨其真伪。且看后来如何，下回公案便见。