断云： <br><br>　　家法尤严王法重，忍叫其子虐良民？<br>　　离任归来多宝物，包公怒奏不容情。<br><br>话说仁宗因贬黜了张转运，甚喜拯之梗直敢言，遂擢为直谏大夫。其子包秀，年方十六，乃敕授为扬州天长县知县，即去赴任。不想包秀为官爱财贪赃，及任满，多获宝货而归。<br><br>一日，拯公事余，忽有一吏通报：“天长县知县任满已回。”拯闻儿归，甚喜。及见行李数担，开视金宝无数，拯核计二年俸钱资财，犹余一千贯。拯大怒，奏之朝廷：“臣有小儿为天长县知县，任满已回，检点行李物色，除俸钱犹余一千贯，今贪财虐民，所合自劾。”天子览奏云：“卿于子既无隐，可谓刚直，今依旧授卿子以官职，令其改过自新。”拯又奏：“臣蒙陛下擢为直谏之职，子有罪过，即父之罪也。臣子罢职则幸矣，朝廷岂宜复与之官哉？况臣自合贬谪，臣决不敢为直谏矣，乞另受他职，容臣报过。”上乃允奏，敕令为定州太守。拯谢恩，即日辞帝。临任之后，政事条理，民怀其德。后因与朝官不协，遂乃匿其政绩不报。忽一日闻谣言朝廷要来提之，拯乃弃了官职，隐居东京修行。且看后来因甚复取用，下回公察便见。