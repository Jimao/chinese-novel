诗曰：<br><br>　　七雄战斗乱春秋，兵革相持不肯休；<br>　　专务霸强为上国，从兹安肯更尊周？<br><br>又诗曰：<br><br>　　战国诸侯号七雄，干戈终日互相攻；<br>　　燕邦乐毅齐孙膑，谋略纵横七国中。<br><br>夫“后七国春秋”者，说着魏国遣庞涓为帅，将兵伐韩，赵二国。韩，赵二国不能当敌，即遣使请救于齐，齐遣孙子，田忌为帅，领兵救韩，赵二国，遂合韩，赵兵，战魏。败其将庞涓于马陵山下。有胡曾咏史诗为证。诗曰：<br><br>　　坠叶潇潇九月天，驱羸独过马陵前；<br>　　路傍古木虫书处，记得将军破敌年。<br><br>其夜，孙子用计，捉了庞涓，就魏国会六国君王，斩了庞涓，报了刖足之仇。怎见得？有周昙咏史诗为证。诗曰：<br><br>　　曾嫌胜己害贤人，钻火明知速自焚；<br>　　断足尔能行不足，逢君谁肯不酬君。其时，孙子排宴管待诸国君王。孙子挂了七国都元帅印，威霸诸国。就筵上致谢诸国君王。宴终，诸国君臣将士，各还本国。<br><br>却说齐王自孙子破魏之后，恃着那孙子英勇，南割楚之淮北，西侵韩，魏，赵三国，欲并周室为天子。每年诸邦进奉，六国来朝。真个是威镇诸国，勇霸天下。<br><br>一日登殿，设班之次，忽有阁门大使奏曰：“今有一贤士，称是邹国人氏，姓孟名轲，字子车，特来见王。”齐王大喜，宣到殿下，礼毕。遂宣孟子上殿，赐绣墩而坐。<br><br>王问孟子曰：“谢卿远来。闻卿治儒术之道，齐桓，晋文之事，可得闻欤？”孟子对曰：“仲尼之徒无道桓，文之事者。臣未之闻也。无已，则王乎？”王曰：“德何如则可以王矣？”曰：“保民而王，莫之能御也。”王曰：“若寡人者，可以保民乎哉？”孟子曰：“五亩之宅，树之以桑，五十者可以衣帛矣。鸡豚狗彘之畜，无失其时，七十者可以食肉矣。百亩之田，勿夺其时，八口之家可以无讥矣。谨庠序之教，申之以孝悌之义，颁白者不负戴于道路矣。老者衣帛食肉，黎民不饥不寒，然而不王者，未之有也。”遂封孟子为上卿。齐国大治。却说燕王哙即位以来，有其相子之专权擅政。那燕王老耄不能治国，欲慕唐尧，虞舜授禅的道理，欲将国政让与子之做燕王。有燕国太子不肯，遂谏于父王。燕王大怒，把太子赶出燕国。<br><br>却有孙操得知，出班奏曰：“臣今有表，愿王察之。”表曰：“天之生民，为之立君，立君所以治民。人生日用之间，不过君臣，父子，夫妇，长幼，朋友，五者各有一定之理。君臣之间，义同父子；内则父子，外则君臣。况我王太子，仁孝日彰，可为民望。况子之有何德行，而国可以擅传于人乎？愿王归太子于本国，诛子之于市朝，免诸侯兴师问罪，则诚万幸。乞我王圣鉴。”王看之，大怒曰：“昔尧禅位于舜，舜传位于禹。吾今传位于子之。事已决矣，汝何谏为！”遂传位与子之为燕王。孙操大骂子之：“贼臣，安敢欺君篡国！”子之大怒，遂令金瓜把下者。却有上大夫毛寿出班奏曰：“方今齐国正强，内有孙子谋欺姜吕；若斩孙操，恐其子孙膑报仇，谁能为敌？愿王将孙操囚之。”子之依言。<br><br>却说孙子在齐，忽有燕国孙龙，使人赍书入宅。孙子接得，是父书。书曰：<br><br>“燕王将太子出于外国，以位禅于子之。吾谏不听。叵耐子之将吾囚于狱，吾命在旦夕，汝可速来救我。如迟疾，则父子不能相见矣！父孙操书。”<br><br>孙子看毕，大恸，骂曰：“无道燕君，吾当奏帝，兴兵灭尔！”遂入朝奏帝曰：“臣启我王，今有燕国丞相子之，篡君之位为王，黜燕太子平于国外，囚吾父于狱中。臣乞陛下兴师问罪。”苏秦出班奏曰：“方今六国合纵敌秦，若大王伐燕，则构怨于诸侯，背洹水之盟。若秦合诸国攻齐，则吾国危矣。”王不听，遂起兵与孙子伐燕。<br><br>孙子蒙圣旨，乞兵二十万，章子为元帅，袁达为先锋，李牧，独孤陈为殿后使。王依奏，令孙子为军师。<br><br>次早，讲武殿交兵，起离齐国，迤逦行程。但见前排甲马，后列军兵，遥闻金鼓震天，远望旌旗蔽日；刀枪如霜凛凛，衣甲曜日辉辉；端的枪刀如芦苇，人马撮风行。不旬日，早至燕邦易水下寨。<br><br>燕国有细作，探得齐王令孙子伐燕，急报燕国子之曰：“齐王令孙子领大兵攻伐本邦，兵至易水，望大王疾速起兵退齐兵。”燕王子之大惊，宣召诸将行兵，燕王子之亲征。令鹿毛寿为元帅，市被为先锋，起兵十万，离蓟城往易水平地下寨。<br><br>却说孙子命章子拽兵与燕兵对阵。须臾，两阵俱圆，撞出一员猛将，怎生打扮？黄金盔上偏宜烂熳红缨，白锦袍中最称光明铜铠；手掿宣花月斧，腰悬打将铁鞭；乃齐将袁达，厉声高叫索战。燕阵撞出一将，绛袍朱发，赤马红缨，手把三尖两刃刀，腰上双悬水磨简，乃燕将市被。二将打话不定，约斗五十余合，并无胜负，各归本阵。次日再战，袁达出阵。却有石丁肩担清风利枪，出阵与袁达交战。怎见得？诗曰：<br><br>　　二将逞英雄，盘桓两阵前；<br>　　征云笼日月，杀气罩山川。<br>　　斧斲分毫中，枪争半点偏；<br>　　些儿心意失，目下丧黄泉。<br><br>约战四十余合，袁达诈败，石丁便赶，被袁达一斧砍落。只见：金盔倒卓，便似一轮明月沉西海；绣靴踢空，有如天王托塔落云轩。石丁已死。孙子令章子催兵掩杀。燕兵大败归城，闭门不出。孙子令军围城下寨，每日令兵攻城。<br><br>却说燕王子之与诸大臣议曰：“何人退得齐兵？”班部中有鹿毛寿出班奏曰：“齐兵英勇难退，望大王修国书，臣遣差使命往秦，魏，韩，赵四国求救。”子之依奏，实时修书，差使命假装商人，将国书出城，过了吊桥，被袁达拿住，问曰：“你是何人？对我实说。”其人不敢隐讳，答曰：“子之令我去秦，魏，韩，赵四国求救。”袁达搜出国书一道，乃是四国借兵的文字。遂被袁达扯了国书，杀了燕使。诗曰：<br><br>借兵欲救燕王难，不拟今朝刀下亡！<br><br>袁达谓孙子曰：“燕国遣使求救兵，被吾拿住杀了。”孙子令袁达领大兵攻城。市被奏燕子之曰：“四国救兵未至；即日城下，齐兵攻城。臣乞三千兵，出城退却齐兵。”子之依奏，即令市被引兵三千，出城见阵。两阵俱圆，齐阵袁达出马，打话不定，约战四五十合，胜负未分。孙子出马叫曰：“将军如此英勇，怎肯助桀无道！况子之篡君之位，酷虐燕民。吾奉王命，特来问罪。将军岂不见机而作？”市被吃孙子说了几句，遂下马降齐。市被遂引齐兵入城。<br><br>齐兵奔入燕国宫殿，先擒了子之，见孙子。孙子大悦，令众军酰为肉酱食之。遂救了孙操。<br><br>章子领兵杀入宫庭，掳掠嫔妃采女；杀了故燕王哙；劫掠藏库金银，洗荡燕宫。怎见得？诗曰：六宫化为荒草地，四苑变作战争场！<br><br>纵令齐兵掳掠燕国百姓。百姓有命者赴司投降，无命者横尸暴露。孙子遂发官下燕郡，取讨降书地图，限十日赴司投纳。至期，诸郡尽数投降纳书。孙子取了燕国经理地图，并金宝十车，遂领军回齐。怎见得？诗曰：<br><br>鞭敲金镫响，人唱凯歌回。<br><br>话非一日，孙子领兵回至博关下寨。<br><br>是夜，一阵风过，孙子言道：“主有贼兵至。”即时令众兵埋伏：袁达伏兵正南，李牧伏兵正北，独孤陈伏兵正东，章子伏兵正西。空营内悬羊擂鼓，喂马摇铃。到得二更前后，却有清漳太子，邹坚，邹忌领兵一万，直撞营里来。见是空营，令兵即回，恐遭孙子之计。四下伏兵并起。被袁达捉住邹坚，李牧捉住邹忌，独孤陈捉住清漳太子。推见孙子，欲斩三人。孙子急叫曰：“不可！候入朝奏帝，分别是非。”遂将三人放了。却说齐王设朝，金殿上净鞭三鞭响，玉阶前文武两班齐。忽有孙子，章子二人，金阶下山呼礼毕，奏曰：“臣昨蒙圣旨伐燕，遂擒了子之酰为肉酱，众军食之；有故燕王哙遂被乱军所杀。所得燕邦地图，并金宝十车，献上我王。”齐王大悦，遂问孙子曰：“今燕国已取，卿何不乐？”孙子曰：“臣有小事，不敢取奏。”王曰：“若何？”孙子曰：“臣昨回兵至于博关下寨，有国舅邹坚，邹忌并清漳太子引兵来劫臣寨。臣如不能持备，则臣今日不能见大王。”齐王闻奏大怒，令斩太子。孙子谏曰：“太子年幼，不知礼法，乞赦太子。”王依奏，赦了太子。忙排御宴，赏设孙子，章子。齐王遂问上大夫孟子曰：“今燕国，或谓寡人勿取，或谓寡人取之，何如？”孟子对曰：“取之而燕民悦，则取之；取之而燕民不悦，则勿取。”王曰：“今燕国求救于诸侯，则何以处之？”孟子对曰：“臣闻七十里为政于天下者，汤是也。未闻以千里畏人者也。天下固畏齐之强也，今又倍燕地，而不行仁政，是动天下之兵也。王速出令，反其耄倪，止其重器，谋于燕众，置君而后去之，则犹可及止也。”王不听，孟子致为臣而去齐。<br><br>却说燕国被那齐兵杀尽，只见那鸦号残照，草暗荒陂，并无人烟；满眼黄花，紫蔓，荆棘遍地。怎见得燕国凄凉？有诗为证：<br><br>　　宫庭化为荒草地，六市三街今野营；<br>　　牢落燕邦齐败后，夕阳残照好伤情。<br><br>话说燕国故旧官宦军民，遂立燕国太子平为昭王。昭王即位于国破之后，内施其仁，外布其德；君不矜尊，臣不施名；养老尊贤；教其术，畜其能；吊死问孤，济寒赈贫；与百姓同甘共苦，轻傜薄赋；慎狱讼，实府库，劝农桑；民富国强，众安如堵。且休说昭王政事。且说那齐王登殿，有公子田文，田忌奏曰：“愿修凌烟合，交赦院。”王曰：“为何？”公子曰：“有功者上凌烟阁，无功有罪者入交赦院。”王曰：“有罪者谁？”鲁王曰：“孙子自来于齐，数有大功，兴为上国，先生合上凌烟合。邹坚子父合入交赦院。上凌烟阁受天子文武百官拜。入交赦院，令公人用不净洒口。”帝从奏，令人修凌烟合，图孙子于其上。真个是孙子名标青史。<br><br>当日，邹皇后闻之大怒，令宫奴宣孙子入宫。邹后问孙子无道礼，交斩去。天子驾至，问孙子之根由。皇后曰：“如何孙子偏上凌烟合，交俺父入交赦院？”帝大怒曰：“朕行宣诏已了，都被这父子坏损齐国威名！”遂命武士擒下皇后，欲斩。孙子谏曰：“不可因小臣坏了皇后。”王依奏，遂贬皇后入冷宫。<br><br>次日，清漳太子谒皇后于冷宫。后遂告太子因由。太子命二国舅邹坚，邹忌等来救皇后。次日，邹坚领五百兵就宅杀孙子，被袁达，李牧伏兵捉住见帝，令左右处斩。被邹忌领兵来劫法场，救了邹坚，就领兵提刀入内杀帝。齐王无备，诗曰：<br><br>　　便生篡国夺权意，击发图王霸业心。<br><br>怎生结束？看帝性命如何？李牧捉住。帝知大怒，令袁达都杀邹家老小。邹文简女来见帝，其妇大有颜色，言是景州太守国舅姊妹。齐王见之大喜，便纳为后，急令赦免邹坚，邹忌，依旧叙用朝中。<br><br>前后五年之间，邹后见太子清漳聪俊，乱其上下，邀太子入宫饮宴就寝，谋害齐王。齐王知之大怒，令斩邹后并太子。<br><br>被邹坚提刀入内，见齐王便斩，又无袁达在侧，诗曰：<br><br>齐王性命如何？躲不迭分尸两段。<br><br>刃起时一片白云，血溅处满袍红雨。<br><br>次日，邹坚传宣：先皇晏驾，立太子田才为帝，号愍王。行大赦，孙子奏曰：“既先君丧，合诏六国赠孝。”愍王自思，恐众君王问罪，按诏而不行。又纳国姑为妃，国姨为后，酒色荒泆，不治国事已久。<br><br>有日，苏代上谏曰：“臣闻君王之道，昭如日月，普照万民；大王不可纳国姑为妃，国姨为后。况内疏骨肉，外失邦国，荒淫过度，事变祸成。愿大王改过从正，反道去惑，则臣之万幸。”王不听，孙子又谏曰：“昔商纣王惑于妲己，而致邦国之灭。幽王淫于褒姒，而取一身之亡。望大王改邪归正，就有道而去无道，则邦国之幸。”帝不从谏，大怒骂曰：“有您，江山如此；无您，亦如故！喝令武士推转孙子。<br><br>有鲁王，众公子曰：“孙子于国有大功，何罪斩之？得贤者昌，得愚者亡。”当时邹坚曰：“孙子先有三罪：一不忠，二不孝，三不义。一不忠者，佐二主；二不孝，远离父母；三不义，苦谏帝王行邪。”帝令斩，又有卜昌谏帝，终不从。苦苦再谏。帝曰：“再谏朕者，贬出临淄！”时有公子田文亦来进谏。帝不从。公子骂帝：“桀纣无道之君，同其兽类！”帝闻之，大怒：“怎敢骂朕！”令金瓜碎脑。诗曰：<br><br>坏了擎天碧玉柱，损却架海紫金梁！<br><br>看田文公子性命如何？田单，田咨，田忌，苏代，众文武曰：“若斩田文，孙子，满朝文武都反叛矣！”帝大惊：“休，休！看先皇面不斩，赦之。”把田文贬入即墨，田忌贬入莒城。孙子见贬二公子，大泣，言：“齐邦无主。”言：“无道之君，不纳贤良直谏！”王闻之大怒：“朕为万乘之国君，卿何哭无主？”欲斩孙子。可惜尽忠之臣，死在无道之手。其时袁达大怒，言：“无道之君，不纳贤良忠谏！”提剑在手，诗曰：<br><br>剑起一片寒泉，落来半潭秋水。<br><br>看齐愍王性命如何？孙子急言：“不得无礼，臣不得弒君！”齐王见袁达势恶，方免孙子之命。孙子因此上得病不出。次日告曰：“夫人，怕我死后，埋于河内，交袁达看坟则个。”<br><br>却说秦昭王殿下大将白起，加武安君，知孙子死，领兵十万，推与孙子吊孝，乘势来破齐邦。兵到淄河，见有孙子坟。白起上纸祭毕，起曰：“自从灭庞涓之后，孙子要七国将印去。今孙子已丧，可雪吾冤。问齐王要七国将印，掘孙子尸去。”白起到城下，问齐王要印之事。王大惊，命问苏夫人，白起要印之事。夫人不许。齐王上城与白起曰：“孙子死，印不知所在。”<br><br>白起曰：“好也要，歹也要！若有良将，愿求出阵，定个太平。”齐王大惊曰：“谁人可出？”忽有一人出曰：“愿乞五千兵，生擒白起。”乃是袁达。引兵出城对阵，二人打话不定，二骑马交。诗曰：<br><br>　　滚滚难容柳絮飞，幽幽不让梨花舞。<br>　　马似北海竞珠龙，人似南山争食虎。<br><br>约战五十余合，不分胜败。二人略歇，袁达自思兵少，怎生敌众。遂将孙子尸入九仙山落草去了。<br><br>白起谓齐王曰：“俺于秦国为上将，恁仗孙子之势，为七国之长。今孙子已死，可将七国印来还俺者。”齐王城上答曰：“自孙子死后，七国将印并孙子同葬，将军可自去取者。”白起不得印，大怒，令兵攻城。<br><br>燕国孙操大兵一十万，与儿孙子来索命；魏国毕昌兵一十万亦来攻齐，与庞涓报仇；韩国大将张奢起兵一十万与孙子报仇，为邹坚气杀孙子。四国兵四十万，都困临淄城。齐王谓文武曰：“若何？”邹坚曰：“大王言孙子化去，臣不敢挂印。”邹坚遂点二万精兵，数员良将，欲出战，凭手中枪，活捉秦白起；仗坐下马，荡散北燕军。邹坚挂了印也，看胜败如何？邹坚上城，看兵势：东门外，立魏太子毕昌大兵十万；韩国大将张奢兵十万守南门，立炮打城；西门外，秦白起大兵十万，守西门；北门外，燕兵大将兵十万，孙操横刀，问齐王：“与我儿偿命！”<br><br>邹坚城上看一遭，南门外立阵张奢见之，大怒道：“齐天子信谗臣，气杀孙子，乃是此人也！”张奢曰：“不用三国之兵，则吾独自破齐国。”城下擂鼓摇旗，只见四方排阵，团团旋转。两刃刀枪，密密环围；长枪密布等兵来，弓弩连排防阵后；远看旗号似团花，近睹剑锋如雪白。门旗下一员猛将出马，头顶凤翅金盔，身披柳叶甲，但见其人长赳赳，身材七尺气昂昂，手持一柄大杆刀，厉声高叫：“齐将出马！”乃是张奢。邹坚领兵出城，排下五虎靠山阵。须臾阵圆。邹坚出马叫曰：“蝼蚁之辈，敢侵大国！”张奢骂曰：“弒君之贼，挠乱齐国，气杀孙子；吾今合四国兵来与孙子雪恨！”二人打话不定，二骑马交：　　一个冲翻凹面金精兽，一个撞倒唇蛟赤须龙。<br><br>看这两个胜败如何？不上十合，齐将邹坚大败，张奢督兵掩杀，齐兵大败。邹坚引败兵入城，闭门不出。<br><br>邹坚奏帝曰：“今四国军兵困齐，臣不能抵敌，折将亏兵，望大王恕罪。”齐王言曰：“得贤者昌，失贤者亡。亡化孙子。今有四国困齐，怎生奈何？”苏代奏曰：“可宣鲁王田忌，田单救驾，若何？”帝曰：“朕贬二人，何来保驾？”代曰：“小臣出齐去。”帝曰：“外有四国军，四十万大兵，五百员大将，如何去得？”代曰：“托我王洪福，小臣有计。”写与齐王看毕，帝大喜道：“是好计。若圣旨到日，二公便来。”看写着甚计来？君臣议毕，苏代准备了夜出齐南门。逢韩大将捉住，见张奢。张奢问：“为何暗出齐城？”言曰：“小人是艰难人也。”奢看觑身上泥土破衣。张奢放了。苏代得脱离齐，出本国，至羊县，换马衣服，前到即墨城内。<br><br>入大衙里，令吏人报与田单。田单得知，接苏代。大臣下马开圣旨。公子拜毕，言曰：“相公休罪，有他邹家父子国后妃子，去不得。”代曰：“甫能到此，公子便不去保驾？”苏代言：“我活得后待如何？”扯剑在手，“不如自尽！”诗曰：<br><br>　　本心有意分齐难，到此翻成祸及身。<br><br>看苏代性命如何？是时公子急救。“大夫休怒，且商议。咱迟了甚么？”大夫曰：“公子不去，这里别有保驾人？”公子曰：“无。”代曰：“你不去，这里也有救驾人。”公子曰：“谁？”代曰：“有莒城田忌。”公子曰：“然则须来日行。”<br><br>到莒城，见鲁王田忌，礼毕，议保驾。酒毕，大夫引从人奔后院散闷行。一人报曰：“告相公，先生在里向书案上，有先生下棋，正是孙子。”大夫悦，二人奔走向前，至近，认是马升，解信。代曰：“齐王有圣旨，宣您兄弟每救驾。”三人言毕，又听后院舞剑之声，道：“苏相公引吏人奔走。”至近，却有二人见来者急起。相公拦住前门，吏人当住后门，任谁道：“先生诈死，真个在里，休走！圣旨救驾去来！”看是孙子是否么？苏代见二人急起，代曰：“圣旨在此，不能无礼！”先生曰：“贫道是养性之人，何荣帝敕？”苏再认：一个是萧古达，一个是师叔王敖。二人道：“自有救驾的人，不能得去。”众人说话之次，大夫离座至后面园中行。<br><br>隔墙有一人怨声作念骂：“愍王无道，同桀纣之君，误我家小！”大夫道：“甚人？”奔一小阁内。苏代至小阁，不见了；向屏风上有新诗一首。便叫大夫，急唤公子，须要先生救驾，孙子在那里去了也？不知屏风书着何字？决见先生在此中。看孙子写着甚底？诗曰：<br><br>　　嗔雨呼风一巨鲸，生逢日月不分明；<br>　　哀哉天下遭涂炭，空尽翻江混海龙。<br><br>后题“无名逸人闷笔”。大夫见桌上有文房四宝，遂和诗一首曰：<br>　　执笔题诗号巨鲸，心灯空使照天明；<br>　　不思父子从君命，何用捶胸怨恨声。<br><br>大夫写毕，言“失国臣苏代作”。<br><br>来见公子田单，代告曰：“公子，齐国旦夕有危，孙子暗隐于此不出，若何？”公子曰：“无。”苏代曰：“若无，孙子写来诗墨迹未干，何以知之？”言未毕，报曰：“有田单公子在聚宾亭上坐议保驾，是将酒食待之，共议国事。”<br><br>却说孙子天晚出地窨来凭探，便行向屏风上，见和诗一首。孙子觑了大惊，上写着“失国臣苏代”。先生道：“好才！大夫安在？”小卒曰：“前厅上与公子道话。”先生令请去，对公子诈言道：“老夫人心气痛，交来请大王。”田忌起，苏代曰：“意也。”遂拈衣蹑足，至后小阁，听二人说话，论四国困齐急矣。<br><br>苏代至近，一只手拿住孙子，一只手扯住田忌，取出宣诏来，看孙子肯去也不去？公子田忌实时邀孙子，苏代，准备酒食，论救齐之道。孙子曰：“据齐君无道，不可救；既大夫到来相谋，吾委田单兵五千，将马升，解信，萧古达，不须征战，与吾父书见驸马，四国兵自退。”公子田单得书，忻然而去。据孙子名欺吕望，志赛颜回，休言秦将白起，书到四国拱手而降。写着甚计？孙子曰：“公休疑。一面去先解齐危。”孙子往九仙山拿袁达。公子田单兵离即墨。马升，解信一条枪，一柄刀，五千兵开路。合后是萧古达众将等，围簇田单公子。兵入齐城，见齐王。齐王即问四国兵如何。况孙先生在里。齐王闻之大喜，即上城望见远远兵来，打孙子旗幡，仰天而贺喜言：“齐有主，先生在里。”<br><br>至齐约百里下寨，有马升，解信，二千军，探齐城怎生？探军回来，对公子具说齐城之事。公子领兵至燕寨至近，却有孙龙兵一万来迎，拦住问：“何处兵来？”公子出马叫：“将军休放箭！吾乃是齐将田忌，田单。”孙龙曰：“愍王无道召乱，令兵围齐，与兄雪恨。尔来若何？”田单曰：“今四国困齐，吾往劳山问孙子取计，今蒙孙匡书简，特来呈驸马将军。”孙龙曰：“吾兄在里？”公子曰：“然。”孙龙交取书来，令小军呈书，接得，速入燕寨，见父孙操，与孙子书看毕；急令小军请四国招讨，议罢兵之事，众国都道：“孙子潜名，又是诈死。”诗曰：<br><br>脱灾不用三军战，免难皆因书一封。<br><br>孙先生是强，四国兵肯回么？<br><br>孙操问田单：“得吾儿端的安乐，收兵便回。”韩张奢得孙子书，下令三军兵，特来与先生雪恨。先生在里主谋。魏毕昌待与庞涓雪恨，即便归国去也。秦白起不信孙子在里：“一名贯出，诸邦拱手。孙子身死，打孙子旗号，正是回军之计，何有瘸汉？”言未尽，正东有三万兵来，中间孙子旗号，两壁李牧，袁达。<br><br>白起点军。小军报曰：“正北有公子田单，马升，解信一万兵来。”白起曰：“当先捉袁达，向后破公子田单。”小军又报：“正南下有鲁王田忌二万兵将来决战生死，今日睹一阵。”白起曰：“生死不离今日，太平不睹明朝。输赢咱睹一阵。”<br><br>孙子来，白起迎，震天锣鼓响，括地喊声鸣。胜败如何？相杀一阵，痛败白起：秦兵望东觑，世不与东齐为战。整兵各还寨。孙子收兵而退，田单，田文，田忌公子共孙子入朝觐帝。鲁王奏帝：“齐国灾难，非孙子不能成功。古云：得贤者昌，失贤者亡。”文武谏曰：“帝不可纳姑姨为妃后，于国无益。”不从文武之言。苏代呈表奏，苦谏。帝怒，贬代丹城县令。公子田文告归农，田单，田忌却归莒城及即墨。孙子见帝不从谏，只听谗言；孙子暗出齐城，潜身归云梦山。<br><br>却说燕山线代谷养性黄伯杨徒弟乐毅，乃乐羊氏之后，贤而好兵，遂授学于黄伯杨，学阴书兵法。毅观将星昏昧，下山佐诸国。路逢孙子，二人礼毕。孙子问曰：“先生何往？”毅曰：“贫道见燕，齐，韩，魏，将星昏昧，无贤佐主。毅今下山，欲佐君王。”孙子曰：“膑初下山来魏国，魏哀王失政，宠庞涓司马，听谗。后在于齐，齐威王无德，国舅所杀，立愍王，宠国姑姨为妃后，不用良谏。今膑私离齐邦，燕不可佐。”言讫，二人各别，孙子往云梦山去了。诗曰：<br><br>　　孙乐相逢话已投，一来一往志难侔。<br>　　谁知乐毅扶燕后，翻作庞涓刖足仇。<br><br>乐毅自言：“孙子自夸，会被庞涓刖足！”乐毅非一日，至齐国内。前令合门入内奏帝：“合门外有一贤士，特来见帝。”宣毅，礼毕。帝问：“卿何来？”乐毅曰：“臣闻齐国无贤，特来扶佐。”愍王曰：“我托先君圣德，立齐为上国。今太平何用征夫？尔退。”乐毅出朝，遥指齐君失政，可知孙子私往，若他国安身，领兵先来破齐国。乐毅离了齐城去投魏国。话说魏王登殿，忽有合门大使奏曰：“有一贤士，来投本国。”魏王宣至，问曰：“先生居于何处？”乐毅曰：“臣幼小出家燕山线代谷，授学于黄伯杨。今闻大王用贤臣，故来佐国。”魏王大喜，遂用乐毅为大夫。却说燕国昭王即位于齐人破燕之后，吊死问孤，与百姓同甘苦，卑身厚币以招贤者。问于郭隗曰：“齐因孤之国乱，而袭破燕。孤极知燕小不足以报怨，诚得贤士与之共国，以雪先王之耻，孤之愿也。先生视可者，得身事之。”隗曰：“古之人君，有以千金，使涓人求千里马者；马已死，买其马首五百金而返。君怒。涓人曰：‘死马且买之，况生者乎！马今至矣。’不一年，而千里马至者有三疋。今王必欲致士，先从隗始。况贤于隗者，岂远千里哉？”于是昭王筑黄金台，置千金于台上，以延天下之士。先以郭隗而师事之，拜为上卿。<br><br>遂出黄榜招贤纳士。有齐国邹衍，赵国剧辛二人，闻知燕国招贤纳士，遂裹粮至燕国。至榜下看榜。大使来奏帝曰：“今有二贤士来佐本国。”王大喜，宣二人至殿下，礼毕，王曰：“二贤不远千里而来，愿闻名胜。”邹衍曰：“臣来于齐，姓邹名衍。”剧辛曰：“臣来于赵，姓剧名辛。”二人曰：“闻大王招贤纳士，欲与先王报仇。臣等不佞，愿效死以佐国。”王曰：“谨奉教。”遂封邹衍为上大夫，剧辛为中大夫。<br><br>却说乐毅在魏国，闻燕昭王仁德，屈身下士，筑黄金台以招贤者，欲伐齐报冤。乐毅自思：吾先至齐国，愍王失政，将吾不用。吾今投燕国佐昭王，兴兵灭齐，有何不可？遂弃魏入燕。<br><br>话说燕王在黄金台上，设宴管待郭隗，邹衍，剧辛之次，忽有合门大使奏曰：“有一贤士，来自魏国。”王大喜，宣至台下，礼毕。王曰：“谢卿远来，愿闻名姓。”毅曰：“臣幼小出家于线代谷，授阴书兵法于黄伯杨。闻知燕国用贤，故来佐国。”王遂宣乐毅上黄金台，置酒管待乐毅。遂封乐毅为亚卿，任以国政，怎见得燕国黄金台招贤？有胡曾咏史诗为证。诗曰：<br><br>　　北乘羸马到燕然，此地何人复礼贤？<br>　　欲问昭王无处所，黄金台上草连天。<br><br>更有徐景山“黄金台赋”为证。其略云：<br><br>春秋之世，战国之燕，爰自召公，启土于前；传世至哙，已多历年。慕唐虞之高风，思揖逊 于政权；授子之以倒持，流齐宣之流涎。昭王嗣世，发愤求贤；筑崇台于此地，致千金于其巅；以招夫卓荦奇特之士，与之共国而雪冤。于是始致郭，乐，终延邹，剧。或赢粮景从于青齐之邦，或闻命星驰于赵魏之邑。智者献其谋，勇者效其力。储积殷富，士卒乐佚；结援四国，报仇强敌；谈笑取胜，长驱逐北。宝器转输于临淄，遗种逃魂于莒墨。汶篁植于蓟丘，故鼎返乎历室。内以摅先世之宿愤，外以褫强邻之战魄。使堂堂大燕之势，重九鼎而安盘石。乃知士为祖国之至宝，金乃世之常物。得士重于涎璋，视金轻于沙砾。惟昭王之贤称，虽千载犹一日。是宜当时见之而歆羡。后世闻之而叹息。居者被其耿光，过者想其遗迹。因酌古以寓情，惜台平而事异。<br><br>次日，燕王登长朝殿设班，会集文武大臣，议曰：“昔齐分其民众，以残我国，夷我宗庙。国为棘墟。孤身不安席，口不甘味，上事群公，下抚百姓，愿与齐战于济西之野，以雪先王之耻。况今齐王灭宋，广地千里，骄矜强暴，天地不容。卿等计将安出？”有大夫邹衍出班奏曰：“乐毅习古今得失之方，明进退孤虚之职，左背右贤之术，能令天下为一家。望大王捧毂 推轮，拜乐毅为帅，东向伐齐，易如反掌。”诗曰：　　乐毅伐齐为大帅，皆归邹衍一言中。<br><br>燕王闻之大喜，遂问乐毅曰：“寡人意欲伐齐，雪先君之耻，邹大夫举卿为元帅，若何？”乐教奏曰：“臣为元帅，若我王有福，下三尺甘雨。”不移时，果然下三尺甘雨。乐毅奏曰：“大王福德，小臣受王重禄。臣问天期一卜，如应限，一日马生其角，臣便为帅。”来日早朝，果是龙马生其一角。乐毅喜曰：“君臣有德，臣今挂印。”<br><br>燕王并大臣捧毂推轮，邀乐毅上黄金台，受天子百官之礼，与乐毅挂印为帅。帝曰：“将军既为帅职，几时起兵破齐？”乐毅奏曰：“臣然挂印，未当便矣，在朝有奸谗。”燕王曰：“既拜将军为帅，有誓剑，何不诛之？乐毅得敕，把刃在手，大呼：“先斩贼臣，然后举兵！”众文武曰：“这人新授职，早敢弄权，待杀谁？”王见乐毅持刃作色，王曰：“将军息怒，未曾征伐，文武不知，多失国政。”乐毅回嗔作喜曰：“齐霸国之余业，地大人众，未易独攻也。王必欲伐之，莫若约赵，魏，韩，秦四国之兵，共图之可也。”燕王从奏，遣乐毅为使往秦，赵二国；遣剧辛往韩，魏二国。不数日，乐毅自秦，赵二国归，奏燕王曰：“秦遣大将白起，助兵二十万；赵遣主父，助兵一十万。共伐强齐。”剧辛自韩，魏二国归，奏曰：“韩遣大将张奢，助兵一十万；魏遣毕昌，提兵一十万。助燕伐齐。”<br><br>燕王大喜，遂封乐毅为破齐大元帅，剧辛为副元帅，石丙，许贵为先锋，黄贵为合后粮料使，邹衍为参谋使，孙龙都救应使。燕王亲为招讨。遂留郭隗，王令其监国。选日起兵。诗曰：<br><br>　　燕兵百万报齐仇，马赛麒麟人胜彪；<br>　　恶似太公伐纣日，恨如黄帝战蚩尤。<br><br>次日，乐毅奏曰：“齐有三贤，未可易图。”王曰：“谁为三贤？”乐毅曰：“有苏代，袁达，田单。”有孙龙言曰：“三人都在朝外，只怕吾兄孙子在齐，恐不能成其大事。乐毅曰：“孙子已归山去矣。若无此三人，兵到齐国，一鼓而收。”当日军行，兵及百万，将有千员，门旗闪闪，剑戟层层，前面军，青毡笠似千池荷叶迎风；背后军，铁兜牟如万顷琉璃浸水。个个悬刀似雪，人人担戟如霜。不旬日，兵临齐国，会合秦，赵，韩，魏四国兵，计一百万，前到仓州二十里下寨。令一小卒，将文字递与仓州节度使柳金龙索降。金龙不伏，领兵三千，来与燕兵对阵。两阵圆，燕将身长九尺，面赤髭黄，穿红袍，白玉带，银锁甲，金盔冠，乃是石丙；出马曰：“俺燕国合并诸国军兵，故来伐齐无道之君。将军岂助桀无道？”柳金龙怒曰：“怎敢将桀比于齐王！”二将打话不定，二骑马交。诗曰：<br><br>　　两阵数声皮鼓擂，军前二将斗相持。<br><br>约战三十余合，柳金龙败走。乐毅催兵掩杀，仓州兵大败。柳金龙单马逃命，至景州，见景州太守刘元献。刘元献点兵二万，出城迎燕军，二阵圆，燕将石丙出马，与刘元献打话不定。诗曰：<br><br>　　二将逞英豪，凌空杀气高；<br>　　非但智斗智，全凭刀斗刀。<br><br>二将约战五十余合，刘元献大败，并柳金龙引兵走入齐城。燕兵会四国兵，前至连阳县下寨。<br><br>却说齐王升殿，聚集两班文武，忽有柳金龙，刘元献二人至金阶下，山呼礼毕，奏：“臣启我王，祸事来也。燕王拜乐毅为元帅，约会秦，赵，韩，魏四国兵计百万，将有千员，攻伐本邦。臣等不能抵敌，折将亏兵。臣乞死罪。”齐王闻奏大惊，遂问文武大臣曰：“今有燕兵侵境，如何退得？”班部中有一人出班奏曰：“我王勿忧。臣有一策，交燕兵等退。”言者是谁？<br><br>诗曰：<br>　　两手补完天地缺，一心分破帝王忧。乃是邹文简奏曰：“臣愿为帅，用齐东为先锋将，齐攀为合后将，淳于坤为左将，淳于简为右将。邀我王御驾亲征，看臣等退燕兵。”齐王依奏，起兵三十万出齐城，前至黄山下寨。<br><br>却说乐毅知得齐兵出城下寨，遂团练兵卒，合秦，魏，韩，赵四国兵百万，屯于济西下寨。次日，齐帅邹文简领兵排下青龙出水阵。燕帅乐毅排下靠山白虎阵。须臾，二阵俱圆，燕将石丙持枪出马，厉声叫曰：“齐阵强将出马！”齐阵一将出马，头顶凤翅盔，身披锁子甲，骑一匹骆驼来高惯战马，挑一具偃月样熟铜斧，乃是密州节度使倪孝萃。二将打话不同，二骑马交。<br><br>诗曰：<br><br>　　二骑马能争社稷，四条臂会定乾坤。<br><br>约战四十余合，倪孝萃败走归阵。石丙不赶，各归本阵。齐王谓邹元帅曰：“齐将败于燕，更有谁可敌？”邹文简奏曰：“臣亲自出阵。”当日两边鸣金，收军略歇。