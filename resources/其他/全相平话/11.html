却说吕后见惠帝归天了，令郦商等伏兵内门。第三日，文武来朝，却见内门闭，众文武内外交闹，文武甚惊。自帝崩，前后六七日，有王陵，陈平商议间：“内门紧闭，如之奈何？”二人话间，见一人提辔而来，下马参拜二相，却是樊亢。拜毕，陈平曰：“谁如您父子？”亢曰：“昔日父踏鸿门，若用樊亢，愿往之不惧。只此闭九重禁门，只为惠帝六日不知好弱。”樊亢曰：“二相看我不踏开此门，誓不为汉臣。”有樊亢进步向前，手摇金环，一脚踏门两开；又至五门，被亢踏之，三座门开。太后忙问，吕胥急开门，见太后曰：“惠帝归天也！”<br><br>文武大哭罢，商议：“不可一日无君，教请关外十王来。”太后闻之甚怕，又与吕胥议论：“这事如何？”吕胥曰：“今有惠帝正宫有孕，后十月满足，长得是太子，为后主；若是公主，教他文武扶立十王未为迟也。”众文武不曾敢言。<br><br>后时昭阳宫停尸七昼夜，后葬惠帝入山陵毕，文武皆退。太后与吕胥商议，吕胥教一般貌相女人选一个，诈做皇后，至于前殿。众文武都皆谩过。内有陈平知是伪诈。后惠帝归天经一月余，太后使六宫大使张石庆，于民间买十数个怀孕妇人，约得八九月内降生的，教入宫来。数内有一妇人，是屠户张永之妻，十月满足，降生一子，生得端严，可为后主。除外将九个妇人怕漏泄了天下，尽推入井中，用大石盖了井口，尽皆身死。那九个妇人不曾分娩，不见光明，死之苦矣。<br><br>太后等后一个月，皇后降生一子。吕后诏请众文武赴长乐宫与太子作满月，设一大宴，聚集两班文武，尽至于会上。太后进过太子，教大臣看之。转至陈平，陈平笑曰：“庶人者为福七日，无福者即死矣。”言讫，陈平笑。<br><br>太后言曰：“相公笑者何意？”陈平曰：“臣不笑别，见太子貌似惠帝。”太后听言毕，自然冷笑。太后抱太子归于后宫，即日教众文武封为太子常山王。宴罢皆散。次日，太后抱太子设朝，前后长八岁。常山王随二十宫女至少阳宫殿，太子于龙牀睡着。庶人无分，被八爪金龙推下龙牀，觉来，常山王骂众宫女：“敢把寡人推下龙牀来！”数内一人甚恶，却回常山王语：“你甚圣主？”常山王：“寡人龙孙，怎敢无理！”宫监笑曰：“您上祖多能屠宰。”常山王笑而问曰：“俺祖甚人也？”宫监细说前事一遍。常山王点头大怒，拂袖而归于后宫。有人告知太后，太后叵耐，遂问吕胥：“此人长成志气，岂不报仇？”吕后怕，吕胥笑曰：“此人甚之小哉！”二人使左右人将土布袋往后宫来。<br><br>其夜，常山王睡之甚浓。左右人将布袋压之，实时而死。至天明，太后升殿，众文武，太后曰：“夤夜常山王酒疾患身死也。等三年服满，教诏宣关外十王，选德立位。”文武不从。言罢，众文武出内。<br><br>吕胥与太后，侵晚至于未央宫，二人定计。吕胥曰：“惠帝已归天，常山王亦死，敕令等三年服满，想关外十王心变，如之奈何？姐姐寻思，惠帝是姐姐的子，当日为君，咱吕家弟兄随龙转过如是。这十王，兼是别妃之子，若有一个为君，更不显我吕家弟兄。妹有一计，诏请关外十王，如至，作一大会，将咱吕女与关外十王为妻，其前妻限十日都要弃了者，如违敕令即斩，久后不敢谩于吕家弟兄。便因十王弄权，其吕女岂有不知？”太后听之大悦，即日差十道使命，各处宣请去讫。<br><br>有数日，关外十王皆至，入内于阶下拜舞毕，吕后曰：“子童宣您别无事，皆因常山王归天，怕四隅蛮夷侵界，所谋汉之天下。特请十王与众大臣，就于此殿设一大宴，别无宣赐，子童散吕女与您十王为妻者；其前妻尽要休离，如违者即斩，限十日到于本国，不要见面，只此为令。”<br><br>吕后于后宫中宣至十个吕女，排于筵前，各执盏与十王过盏。吕后敕令刘肥，刘泽，刘长，刘建，刘恢，刘恒，刘友，将女妃子各各散配七王，敕令不得欺负吕女，如违者定罪，应有缘房，即日断送。七王谢恩，各人樽酒礼毕。当日七王将妃子各归本国。吕后与吕胥大悦：“此事大妙！”<br><br>话分两头。刘友至于晋国平州，即日升殿曰：“想吕后薄幸，散吕女为妻，敕令将前妻限十日休了，不要见面。”正叹之不足，闷闷而不悦。前有妃子至，见刘友不悦，问之：“大王不悦，何亦忧之？”刘友不语。再问曰，刘友具说前事。妃子大惊，泣而告曰：“夫妇人之大伦，生则同室，死则同穴，岂可一旦分飞离别？大王思之！”妃子又曰：“妾于后花园中花阴之下，取一土穴，妾于彼避之。大王教使命，将书与俺父亲，取我回去如何？”刘友泣而言之：“是也。”妃子藏于后园中避之。<br><br>于时，吕女闲步至于后园，见一小孩儿耍。吕女问曰：“您是谁家小的？”小儿曰：“我是刘友的儿。”吕女再问：“您母亲在于何处？”小儿指土穴中，引吕女至于穴口，小儿叫母，母即出。<br><br>吕女亲手揪妃子发，至于殿上。吕女曰：“刘友知罪么？尔一者负我，二者违了宣命。”刘友不语，泣而劝之。吕女恶责刘友。刘友大怒曰：“拼吾命矣！”将吕女痛伤数拳。吕女大哭，要告太后。<br><br>即日，吕女与使命持书见太后。使至长安，见太后。太后看其书，复差使宣刘友，妃子，吕女，至见太后。太后曰：“刘友，尔敢违命！”将妃子对面而斩首。刘友悲泣而告太后。太后免死，将刘友冷宫后面三间大房，锁于里面，休与饮膳。左右人将刘友锁于房内，十日无食，饿得体如经纸，将糊窗纸食之尽矣。前后饿得半似人半似鬼，看看至死。<br><br>太后至此，使左右人开门视之，笑曰：“我儿多敢肚中馁也？”唤左右人将茶一盏与刘友食之。刘友见茶汤，两眼睁开，就宫人手内夺去食之。太后笑曰：“我儿为甚急饮？怕肚中停宿食。”刘友托盏不能放下，仰面而倒于阶下，实时而死。有诗为证。诗曰：<br><br>　　吕后专权奸计奇，岂见垓前苦战时。<br>　　可惜刘朝千万载，等闲确损玉金枝。<br><br>太后使左右将刘友尸首后花园内埋讫。太后与吕胥商议，立吕氏为君。<br><br>话分两头。有二大王刘泽，执赏遥望长安，思高祖天下，被吕家权了世界。道罢，仰面放声大哭。有一人言：“大王因甚哭乎？欲取天下，小哉。”刘泽回头视之，是幽州范阳田子春。刘泽曰：“怎奈何我虽封王，亦无兵权。当日父王分与我二十万楚兵，即今太后追讫兵印，怎生得其元职？”子春曰：“小臣不过百日，长安去与大王取兵印将来如何？”刘泽曰：“大夫去时可用甚物？”子春言用黑白马二疋，更用金千两，更引七岁奉郎来同去。刘泽依言。<br><br>子春上路至长安店中安下。子春唤小主人于房内问之：“太后娘娘心腹人是谁？”主人曰：“唯有六宫大使张石庆。”<br><br>不多时朝罢，于街上过来。子春着意认得，真实是六宫大使。子春于早辰店门外，先拴白马一疋，有千百人看。六宫大使张石庆朝去，于街上店门首，见白马一疋。六宫使问曰：“甚人马？”左右曰：“是客人马也。”言：“马，龙驹之骥也。”六宫使乘鞭叹之，还朝。于时，至次早辰，又将黑马拴于门首，实时张石庆复朝而去了。不多时朝退，又于店门而过，看黑马，羡声不绝。张石庆回宅去了，子春复后随行，见衙门前一所大宅，于门上写着：“此房出赁。”子春计上心来。子春问门人曰：“此宅出赁，其价多少？”门人曰：“是大使相公的宅。”门人报曰：“外有卖马客人要赁房子。”张石庆曰：“教客人来也。”<br><br>子春礼毕，大使赐墩而坐。大使曰：“尔黑白二马卖，其价钱多少？”子春曰：“既大使要时，小人谨亦拜纳，何必要钱。小人卖马得钱，律科中取应求事。既大使用马，只与小人朝治中保得一处安身，受吾皇一纸紫泥宣，宰万姓之刑典，久在琴堂，整理词讼，量职吃俸，腰金衣紫，荫子孙之荣华，光祖宗之茔墓也。是男儿得志也。”大使听子春言毕，大喜，问子春：“高姓？”春曰：“姓田。”大使曰：“与吾妻宗人也，权与我做舅舅。”田子春起坐便谢，引奉郎来拜姑夫，姑姑。奉郎见石庆是亲，春亦无疑惑。大使与子春，每日私宅高谈阔论。当日，子春共大使闲话间，提起吕氏三王如何。子春曰：“若大使向太后行奏，教吕氏三人封为王，大使将来入上大夫也。”石庆大喜：“此言是也。”<br><br>石庆至晚，说知太后。太后大喜。来日早辰，宣老相公王陵。太后曰说前事。王陵不语。太后曰：“依我封吕氏三王，与您加官赐赏，不从我者，即斩！”王陵见逼他，将剑自刎。<br><br>左壁柴武拽住老相公头，抬朝门。陈平劝之。王陵曰：“你不知卖了汉家天下也？”平曰：“不知。”平入朝去见太后。太后问陈平曰：“我欲封吕氏三王如何？”陈平曰：“娘娘封之是也。”太后曰：“目下有齐王韩信印，有大梁王彭越印，九江王英布印。”实时封吕超东平王，吕禄西平王，吕产中平王。三王谢恩毕。<br><br>陈平得赏出。有王陵在朝门外，立等多时，王陵言叹：“陈平必因死矣！”叹之不绝。陈平笑而出朝。王陵遂问：“此是如何？”陈平曰：“封了吕氏三王也。”王陵大怒，恶责陈平。陈平言曰：“老相公焉能怒乎？若不封吕氏，我恐灭了咱汉家世界。朝中既有咱二人，汉国有也；如无咱二人，真乃是汉江山归于吕氏！”二人言讫，各归私宅。<br><br>话分两头。吕氏三王，封张石庆未厅丞相，赏金帛三万。张石庆谢恩出朝回还本宅，告子春具说前事，封了吕氏三王。子春知，言曰：“小人当日大醉，不合胡言，倒坏了吕家世界！”石庆大惊：“此是如何？”“吕氏三王封迁，若刘氏三王知吕家为君，便封了吕氏，三王多有疑心，虽吕家封迁为王，亦封增刘氏，三王亦无反心也。”张石庆曰：“舅舅言之甚当。”<br><br>至日，石庆见于太后，奏曰：“今有刘氏三王，若知封了吕氏三王，多有反心。”太后曰：“何亦治之？”石庆曰：“将有官者赐赏，无官者与兵印军权，让之不反。”吕氏三王：“卿言是也。”<br><br>宣陈平。陈平至，商议。陈平暗喜，必山东有细人来也，与刘泽说兵印。太后问陈平：“刘氏三王谁无兵印？”陈平曰：“只有济州刘泽，久困在闲，无兵印。”太后便发使去宣刘泽。<br><br>使至济州，刘泽接诏，拜毕，看诏大喜。即日随使入长安，于驿中下马，便入朝去。有合门大使奏曰：“二王刘泽在于朝门。”太后宣至于殿上。太后曰：“我儿镇守边庭，久困劳苦，赐我儿掌军兵印。”刘泽大喜，拜舞山呼毕。御案上太后，见刘泽身长一丈，状貌如神，有恐怕之意。太后问陈平：“此印合与不合与？”陈平曰：“娘娘圣鉴不错。”太后将兵印度与大使，大使献与刘泽，刘泽顺腰悬之。吕后曰：“印与了，合与军马多少？”陈平曰：“娘娘待与多少？”太后曰：“与三万军。”陈平眼觑刘泽。太后展指与五万，刘泽心意不悦。太后又展指七万，亦是不愿，太后见刘泽终心不愿，急忙摆手言：“不与。”却被陈平便喝：“刘泽，太后娘娘与大王五五二十五万人马，便谢恩！”刘泽急拜毕，唬杀太后娘娘曰：“看高祖旧日子父之面。”刘泽便往兵部处来交割，军团练使，至来日交割。刘泽至天明团练使交割的军兵二十五万，来辞太后，排列兵戈，向长安东一十八里长乐坂下寨，习兵交演。<br><br>张石庆归宅，见子春，说刘泽受兵印掌军二十五万，今日便起也。子春曰：“山东怎见兵马来？”张石庆曰：“教舅舅去看教演兵马。”与五十从人随子春去者。子春喜不自胜，安排鞍马，走大飞鹰，共奉郎游猎，骑黑白马二疋，引五十从人出于东门。<br><br>刘泽人马到霸陵桥下寨，二大王便取长安。有子春至，见二大王礼毕。子春曰：“大王军马未曾给赏，军心不伏，便入山东，会起大王刘号，三大王刘长，同取长安，不可迟延。”刘泽依言，军马即便起程。<br><br>早有探事人奏知吕后：“刘泽反于山东也！”太后大怒，急宣陈平问曰：“刘泽谋反，尔之罪也。”陈平曰：“岂干小人之事，是张石庆。”太后又宣石庆问之：“尔不合举封刘泽兵印，此之罪也。”石庆曰：“臣不合信田子春之言，教臣奏娘娘，封吕氏三王。更不合奏娘娘赐刘泽兵印。臣知此二罪也。娘娘恕免！”陈平笑曰：“田子春是汉下辩臣，见在刘泽手下。”石庆曰：“小臣不知此是奸人。”太后教石庆：“持兵将田子春来时恕尔。”石庆曰：“子春已到山东。”太后大怒，将石庆贬于夷门合，永不叙用。文武归宅。<br><br>太后入宫，又问吕胥：“这公事如何？”吕胥曰：“先损了汉下文武大臣，后吕氏三王牢把三关，东是潼关，南是武关，北是萧关。且来日未央宫排一小宴，请众文武大臣会宴。”<br><br>太后对文武便言：“子童自从惠帝归天，不曾与大臣宴会。今日排一小宴，请文武就宫中筵宴。”众官领旨赴宴，坐定了。陈平见是伏兵气象，曰：“这事大变也。”俄尔坐筵，敕下樊亢为明府监宴，赐剑一口，如有筵前作闹者，先斩后奏。<br><br>樊亢告曰：“第一，筵上不得双起；第二，筵上不得交头接耳；第三，不得推醉。如违此令，当筵吃剑！”亢三盏酒罢。陈平曰：“臣举一令，于咱这八人要一首全篇诗，一人一句，题‘楚汉争锋’起句。先从娘娘，小臣执盏。诗句联就，饮酒；不成联句者，饮水三盏。只此为令！”第一句，太后起句诗曰：<br><br>　　“楚汉争锋志气酬”。<br><br>陈平举盏与太后饮毕。第二句，周勃接句诗曰：<br><br>　　“交兵策马战无休”。<br><br>陈平举盏与周勃饮毕。第三句，灌婴联句诗曰：　　“濉水月下三更出”。<br><br>陈平举酒与灌婴饮毕。第四句，樊亢联句诗曰：<br><br>　　“秦业刀头半夜收”。<br><br>陈平举酒，樊亢饮毕。第五句，张毕联句诗曰：<br><br>　　“雄将敲镫停骖问”。<br><br>陈平举酒与张毕饮毕。第六句，王陵联句诗曰：<br><br>　　“帖骥摇鞍从辔兜”。<br><br>陈平举酒与王陵饮毕。第七句，陈平联句诗曰：<br>　　“归来从马挥剑唱”。陈平举酒自饮毕。第八句，众臣不答，陈平再续结句诗曰：　　“时人不负汉炎刘”。于是，汉下群臣都皆有诗句，各索饮酒。吕家投下没一人吟和得诗句，不能饮酒，频次罚水。坐中有东平王吕超思意：“皆是陈平之计，故辱俺兄弟。”拂袖儿便起。陈平监宴，人言樊亢请客。亢仗剑而来赶：“奉太后命，教请！”吕超见亢仗剑来赶，吕超大怒：“怎敢无礼！吾是太后之弟，尔是我外甥，尔敢杀我乎？”吕超舒项头于怀中。樊亢笑曰：“何亦避之！”锋剑，头落地。亢将人头持于筵前，諕群臣无一个敢动。太后见，面颜如土色。<br><br>吕产便起伏兵，与兄报仇。陈平指樊亢曰：“汉臣今日有祸，都是将军！”亢曰：“免忧。众文武都跟我来出内。”吕产持枪喝：“樊亢休走！”举枪直刺亢。亢挟枪扑住，用剑劈中吕产手。中军兵尽皆奔走。亢引大臣出内。陈平曰：“此会是伏兵之宴，欲图大臣之机。若非将军，何能得生！太后来朝有何面目见于群臣，此大不道也。”文武皆散。<br><br>太后告吕胥曰：“这条计，群臣参破也，倒送了吕超，吕产，被您儿樊亢杀了。我来日怎见文武？”吕胥曰：“虽知伏兵之计，文武岂知姐姐伏兵，但疑吕超，吕产之过矣。”<br><br>来日早朝，会文武服礼：“众文武休罪，子童知我过也。想二人之罪甚也，是亦他之命也。”文武退。太后敕令二尸首葬于郊外。<br><br>太后思惟：手下无知心一人，萧何老矣，曹参风患归农，不能所谋天下。思虑中间，近臣奏曰：“南郑褒州韩信丘坟确倒东南一角，里面有大蛇，身长数丈，伤人性命，断其驿路。”<br><br>太后大惊，即日设朝会文武，评议此事若何。陈平曰：“此是不祥之兆也。请太史院大监镇之。”太后宣大监至，曰：“今有韩信坟中大蛇出，注甚吉凶？”大监曰：“信之本形，受其坤气，不能升干气。此蛇不注吉凶，可亦除之。”大监与文武皆散。太后归于后宫，闷闷不悦。<br><br>至三更前后，忽闻一声地裂响，龙灯皆灭，门窗自鸣。太后忧。至天明，近臣奏曰：“内门前陷一大坑，内中涌出一肉块，无眉无眼，上面有四句诗。道甚的？诗曰：<br><br>　　刘兴吕不兴，两口不安宁，<br>　　彭越戚与韩，跳出陷人坑。”太后听毕：“于我之祸也。”唤左右仗刃砍之，不能破也。太后敕令：将于郊外取穴埋之，左右将去埋讫，遂后而穴入城来，又作人言，骂太后无端贱人，不离百日，您两口人吃剑也。太后不忍见，令人将肉块坠于河中。只当日半夜前后，河水长十分，溢满长安浮桥。百姓尽皆奔走入城。又水至城门。太后会百司文武安排祭河神之物。遂太后至河边，排列香案羊酒，贡献河神。遂祝曰：“河伯河神，愿息威灵。有灾罪我，无害生民。吾今致祭，风静河清。”<br><br>祝罢，众官一齐下拜。忽听一声鼓响，太后举头，忽见河内一只大船，目睹太后，亦不转睛。鱼背上又见一只孤舟，上有高祖，韩信，彭越，英布，戚氏，赵王等神魂在于船上，黑云笼罩定，大臣尽皆不见，唯有吕后得见。高祖举手而骂：“贱人，您姊妹二人信谗言，损害忠良，所谋俺刘氏江山，封吕氏为王，皆是贱婢。”骂讫数句，韩信道：“我王免怒。”信张弓兜箭拽满射中，鬼箭正中吕后左乳上。当吕后倒于河边死讫。有诗为证：<br><br>　　一心谋取刘天下，岂拟时衰祸患来。<br><br>却说吕后闷倒多时，吕后苏省，云雾忽散。太后自见左乳上一块青肿，似针刺般疼痛，急忙回朝传旨，宣取太医院官治之，终不能痊可。太后在心怎生过得。当夜又梦见一个鹰飞来，额上嘴一啄，又见一个狗于足上咬一口；又梦见三十个宫人扯住衣裳来索命。太后惊觉，血流遍身，寻思起来，是戚夫人子母每小字鹰娘，儿名做犬儿也。太后病患一向沉重，内门不开，遗嘱吕禄，且教替我设朝。当夜太后归天。至天明，文武来朝，不见太后掌扇遮围，众文武更不山呼，便退。<br><br>只吕禄暗行文字与邵平智杀刘号。刘号先知汉事，邵平道：“何故大王亦有疑心？大王先会二王刘泽，一同取汉家天下。”刘号使奸细人将书与二王刘泽。近人到于二王门首，使人报曰：“有大王刘号使命至。”近人接书与刘泽看毕，即日，二王刘泽升殿议曰：“谁人可会三大王去？”有周勃曰：“老夫愿往。”<br><br>当日辞王上升州，亦至于三王门下马，使近人报知。三王降阶而迎之。上大夫周勃，各序尊卑，坐间言说此事。三大王传令相府下头目，来日聚会，特有商议国机之事。二人酒毕，至次日，三王省会，限三日大小军马要赴济州二王处守镇。<br><br>三王与周勃先至济州，见二王礼毕，大王刘号与刘泽四人升殿共议，三处军有七十万余，先取长安。即日兵至长安西二十里下寨。<br><br>有人报知吕禄。吕禄即传敕令，灌婴为将，与吕牵，耿弇，予三人领兵一十万迎敌问罪去。灌婴令六军出城，过霸陵桥下寨。灌婴，耿弇商议，问众将曰：“吾今传令，立下信旗一面，如顺汉者在信旗东，如顺吕者信旗西。”言讫，众军皆于信旗东。唯有吕牵不顺旗东。灌婴持剑杀之，将吕帝首级头晓谕。有人报知吕胥。吕胥大怒，即令兵部判官郦其明今夜应于汉下文武之宅，发火烧之。其明得号令，而退于私宅，准备举火。等待时，夜间有一妇人阿茶公主，是刘号之子刘章之妻，知此密事，恐坏兵士。暗将文字与刘章。刘章得此文字，巡夜送与王陵。王陵看其文字大惊。王陵遂即遍行与汉臣寮文字，不候天明，众官皆诣王陵宅。王陵曰：“吾今老矣，不能答礼，众诸侯休罪。”王陵举杯，各人巡酒三盏。<br><br>众臣心疑，不知何事。思疑之间，有王陵喝左右：“将陈平执缚了者，取火焚之！”陈平曰：“吾有何罪？”王陵怒曰：“当日封吕氏三王，尔言甚来？汉天下于你身上管取，今日却教郦其明准备举火烧汉大臣之宅。”陈平曰：“相公争知此事？”王陵曰：“刘章妻阿茶公主说来。”陈平笑曰：“相公休愁，且将计策打并凭萧何老相公，小臣不到得落于吕胥之手下。”陈平曰：“左右人将郦其明父推来！”怒问：“恁儿郦其明举火烧汉大臣宅，你知么？”陈平道：“着左右唤你儿来对证！”<br><br>此时郦其明至，见父跪于阶前，左右持剑。郦其明言曰：“我父有甚罪，刀剑围簇？”陈平曰：“你是汉下之臣，却听吕禄之言，要烧汉下文武之宅，尔何讳？见阿茶公主证之，尔当合死。若依我三件事，将尔恕免。你若不从，实时便斩。若今成功，尔乃忠孝两全，扬名于后，职封一品，敕俸二两，衣紫腰金，历代名芳，载于青史。”郦其明寻思：“此事可为。”<br><br>陈平亲执郦其明手系之，笑曰：“如何？”郦其明伏地拜曰：“言者是也。”陈平曰：“三件事：第一诈发三道告急马；第二教周勃领兵迎敌决战，给付军印；第三如汉下兵动，先献后宰门。且教你老父权为质当。不依此事或漏泄，先斩你父，后诛全家老小。”郦其明曰：“愿依相公号令。”<br><br>当日，郦其明出宅，便与他诈发三道告急马，奏吕禄：“关外三王领雄兵七十万，早把了关口；第二道告急马到华州；第三道告急马军在陵州下寨也。”吕禄甚怕，急宣陈平商议。陈平曰：“关外三王领七十万雄兵至于长安。”陈平曰：“关外三王兵雄，除有韩信可敌。今有周勃兵机深厚，可以为帅退之。”<br><br>吕禄急宣至周勃殿下，便赐兵印。周勃袒军，喜之无限。周勃领兵迎敌三王。<br><br>吕禄入宫来说此事。吕胥曰：“今遭陈平之计也。”吕禄急出来，却早黄昏。郦其明点兵将后宰门，被樊亢夺门而来，将郦其明杀讫，领三千军入内，向六宫内搜吕氏家属。杀至未央宫前。樊亢传令休教人入宫，为母在此。吕胥笑而迎道：“我亲儿可施于孝，尔能者有孝有忠，焉可杀我乎？”樊亢怒问：“汉之天下何如？扶吕禄，谋意皆是母也。”亢举剑头落地。遂入殿，将吕家三千口家属，杀的似卧羊血，目绽口开，七横八纵，如排算子。苦也吕氏，有诗为证：　　生擒吕氏三千口，尽在陈平计策间，<br>　　东风不管兴亡事，算来天地不容奸。<br><br>大汉十六年五月初四日寅夜，樊亢领三千军入内，将吕家三千口家属，尽皆斩首。太平天子今岁合登禅位。早晨密旨行请周勃，接关外三王。三王听知樊亢斩讫吕氏全家，大喜。<br><br>三王入长安来，万民皆喜。鼓乐讴歌，悦之甚也。三王入朝，聚集班寮文武，内有周勃请三王登位。三王各持礼不受。众大臣曰：“从于尊者登位。”刘号上殿，闻空中喝一声，似雷之鸣：“不可！”刘泽上殿，只见柱脚倒折，不能坐稳。三王刘长上殿，护龙举爪来吞，大殿摧其一角。三王急速下阶，三个大王都无天下之分。<br><br>众大臣商议不定，且与周勃权国。勃曰：“老臣不敢受此。”陈平曰：“权时整治朝纲，等关外十王齐到，选有分洪福，抚治万民。”<br><br>当日关外十王皆至，各相让位不定。早阙帝半载。陈平曰：“臣当夜二更初，见帝星见在北方之地位，常起红云遮笼，日有紫雾盘桓。有河东魏豹，辅佐西楚王，关东八伯诸侯，第一个英雄，天下名传小霸王，元受项王手，将后归汉，相高祖，发于本国，至河中府，有门容许负参见魏豹。豹请相见。茶酒毕，闲话间，有薄姬夫人于檐外笑语。许负闻之，问豹曰：“甚人笑语也？”豹曰：“乃吾妻也。”许负曰：“是一人妻也，注有君道。”许负出宅相别。魏豹曰：“负相我妻薄姬君之道如何？”周叔曰：“大王岂是真天子，皆是侯相之命，不可思之。临大节而不可夺也。”豹不从周叔谏，摆河而造反。汉皇知，差韩信渡瓮机而征，一擒豹而斩之，虏薄姬进与高祖，纳为第三妻，敕令往少阳宫。薄姬腹怀有孕。吕后生嫉妒，怕生太子。临时吕后教唤稳婆守生，吕后号令道：“稳婆，是女儿留者，太子者随即换了，赐金千两；不从我者，斩之！”随时分娩，报知吕后。吕后看之，笑是一怪物，没眉没眼，可似一块血肉。稳婆闹中抱太子出得宫门，至于本宅，欲坏太子；闻空中喝一声：“不得无礼！”道：“三世人主，无得损坏！”稳婆本家哺养，吕后将怪物进与高祖。高祖见之大怒，贬薄姬北梁州居止薄辛处，刘安抱太子上梁州。薄姬欲见太子，一似高祖之形。夫人大喜，赏刘安白金千两，权为恩养。后太子年长十五岁，身长八尺，面如白玉，手垂过膝，两耳垂肩，龙睛凤目，当时要往长安认高祖。此时认了，高祖不信，太子具说母之言，从前说一遍。高祖大喜，即日封太子为北大王，却还梁州与薄姬同治军事。至今北大王仁德孝慈，忠良睿哲，惜军爱民。”众臣皆喜，一齐举唱：“可为后主！”随即周勃离长安，便上梁州，请北大王。勃至门首，近人报知。周勃见薄姬夫人，礼毕，周勃说其诛吕一事，特请大王。薄姬不从。北大王往书斋内出来，见周勃，问：“甚人也？”周勃即便山呼拜舞。北大王鞠躬还礼，周勃曰：“大王圣鉴，汉天下半载无主，关外十王皆至长安，专等大王登位。娘娘不从。上告大王，可怜汉大臣无主，早赴长安。”薄姬曰：“汉天下恐有吕家，我怕生受，以此不从。”周勃曰：“吕后归天，樊亢将吕家属尽皆斩讫，已无后患。”薄姬曰：“我儿欲去，依我言语，日当午时登位可矣。”<br><br>北大王与周勃上马，至于长安，百官文武尽来接北大王，至内下马。即日，大臣百官关外十王一齐举按山呼，扶立北大王。近臣架袖而扶上龙牀。北大王曰：“记我母之言，吾亦为君，观日午当可受位。”群臣曰：“日当午未。”北大王举手祝告上苍：“吾有分为君者，太阳回午。”北大王言罢，群臣一齐下拜，太阳即回正午时。北大王坐殿，群臣山呼万岁毕，敕降恩命，大赦天下，号为汉文帝也。群臣有诗贺帝曰：<br><br>　　忠臣扶立千年圣，汉家天下已回春；<br>　　日正端门登极位，万国来朝有道君。<br><br>大汉十七年八月十三日，文帝登位，天下太平，五谷丰登，四隅宁静，万民乐业，鼓腹讴歌。天子升殿，设问大臣曰：“朕思即位，不曾宴赏诸侯文武，来日朕设一大会，谨请百官文武皆要赴会。”<br><br>至日，十王文武百官皆至宴前，不见大王刘泽。帝心烦恼。宴罢，十王又归辞帝。帝敕令封二太子刘泽子加为景王，刘长子加为圣王，敕令各送本国。二太子受其君命。景王，圣王至长安谢恩。帝见二太子甚喜：“您二侄儿且与寡人相伴读书。”<br><br>前后半载。三大王刘长使周从至长安见圣王。周从见帝奏曰：“圣王在何处？”帝曰：“在寡人处。大夫归去传示吾兄，三王安稳住坐，圣王已无疏失”周从辞帝回至，见三大王具说前事。三王问周从：“我儿见住甚宫？”周从曰：“在于未央宫也。”三大王放心不下。三大王再问，周从曰：“当日圣王，景王闲行至长信宫，见高祖御容，二人拜罢，见棋。二太子下棋，圣王复杀景王三局，景王言：“我弟棋高也。”圣王便道：‘你让寡人。’”三大王听周从说罢，大惊：“我儿怎敢称寡！”三大王入宅辞母，走马至长安见帝，礼毕。三大王奏帝：“圣王何处？”帝曰：“在于书斋。”敕令宣至。圣王，景王二太子拜毕三王。帝设大宴，举杯留三王：“且与寡人同理国事。”三大王不敢违命，领圣旨随朝暂住。同从权管升州。<br><br>前后三年。忽一日告事急马，有番军入界，领雄兵五十万，欲至代州。帝曰：“朕才即位，早有此事！”宣文武大臣商议。一人奏曰：“今王陵，萧何，陈平尽皆老矣，七旬之上。”帝烦恼，敕令刘长聚兵，拜周勃为帅，加官为皇父也，急付与军印。<br><br>周勃殿下奏曰：“臣六十八岁，不可为将。臣举一上将：老臣舍弟周绩，见授刑院太守，官封亚父，可为帅也。”帝喜，宣至。亚父拜舞毕，帝见亚父身长一丈，面如紫玉。帝曰：“今有番军领兵五十万，侵于境界，尔敢退之？”亚父曰：“小臣受我王洪福齐天，愿往。”帝赐兵印，亚父为上将，统兵五十万雄兵，左翼将徐迈，右翼将刘祀，同受行军。<br><br>亚父辞帝出城下寨。亚父传令与左右，将军令整，将士不得迟违。帝出长安，亦看亚父之营。帝至棘门，左翼将徐迈以音乐迎之，送帝至霸陵桥上。右翼将刘祀以音乐迎之。<br><br>帝至中宫，送至细柳营。帝见亚父闭营，三军将令，紧把寨门，军不放帝入去，切恐夹带细人入来。帝亲至棘门问曰：“何故？”军人答曰：“只闻将军令，未闻天子宣。”帝使左右报知亚父。亚父出接帝。亚父曰：“械冑在身，不能拜舞，休责臣罪。”亚父请帝于帐下坐，亦酒待之。帝问亚父曰：“卿能掌军严切？”亚父曰：“不足道也。”帝问曰：“行如何决胜？”亚父曰：“今有五整，军不放娇傲。”又曰：“军不食酱，军不食餐，军不寝，将不卧；夏不执扇，雨不执伞。此五者是五整也。”帝曰：“将军如此之行，战者无不胜也。”帝曰：“今代州刘武手下二十万雄兵，令卿一就掌者。”文帝出营。亚父曰：“械冑在身，不能送帝。”帝叹曰：“此乃上将之作也，行帅者无不胜也！适来棘门霸上二将军，真如儿戏耳！”见此营作诗而咏曰：　　文帝銮舆看北征，将军亚父有威名；<br>　　辕门不听天子令，今日争知细柳营！<br><br>文帝回驾入长安，亚父即日兵起进发。数日，早至代州，与番军对阵下寨，便排一阵，从天降下，就地涌来，四十里枪刀齐迓，三千面杂彩旗开，鹿巷千条，战骥万骑，阵云霭霭，杀气腾腾；阵圆似秋月照万顷寒霜。番兵见了，不敢争战，收兵退还本国。帝知而叹曰：“雄兵中决胜，良将善能定国。”敕赐官赏，封诸侯，赠诗曰：<br><br>　　细柳将军北戍雄，阵前却敌笑谈中；<br>　　自从战罢边尘静，铁券书名诰已封。<br><br>却说张石庆听知文帝登位四年，想当日吕后贬我为庶人，今知俺田子春于济州二王处为上大夫。今日收拾行程于济州谒见子春。行数日，至济州，至于门首，令人报知。子春降阶而相邀于堂上，亦酒待之。二人具说前事，说兵印，仰面大笑。张石庆曰：“吾者久困淹滞，作为庶民，故来谒舅舅寻些小勾当。舅舅若何？”子春曰：“此事小哉。”话毕，子春直至二大王殿下奏曰：“臣安日长安说兵印，皆是张石庆奏太后，太后准奏，得此兵印。为大王欲取长安，太后将石庆贬为庶人，家贫不济，今敬来谒见大王。”刘泽大喜，问石庆在于何处。子春曰：“在臣宅中。”刘泽曰：“请张石庆来见大王。”礼毕，赐酒三钟，即封张石庆为本郡太守。石庆谢恩。三日后，走马上任去讫。