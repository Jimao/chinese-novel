汉十一年三月初一日，驾征陈豨还朝，百姓香花远接，文武随驾入内。即日升殿，宣太后问韩信如何。吕后曰：“子童领圣旨，九月二十一日未央宫下，斩讫韩信也。”高皇有悔之心。高皇曰：“合等寡人回程，斩之未迟。”吕后奏曰：“我王去时，教子童除之，王何悔之？”高皇闷闷不悦。再问吕后：“韩信死之日，言寡人甚来？”“信毁子童后，言道：悔当日不听蒯通之言，钟离昧之语，果然落妇人毒手。”高皇曰：“韩信多怨寡人来，想韩信谋反，都是蒯通。谁人与寡人建功寻蒯通去？”陈平奏曰：“此人往日曾言，他家住燕京东柳管村人氏。欲得此人，有上大夫随何与蒯通旧日拜友弟兄，可以得此人。”“准奏。”<br><br>随何持诏往燕京来。随何至驿中，燕王接圣旨，拜舞罢，请随何饮宴了，燕王差使引何至柳管村蒯通庄上。随何见一老母，是通母，随何问之。母言：“我儿有风患，不在宅内，往于东庄上去也。”何坐于门首等候间，通从南来，引猪狗而来。何言：“大夫安乐否？”通不听，独言：“这几日将星落在长安，争知他却是死也！”道毕，通将砖瓦打随何，口中或念兵书，或笑。何将通衣服拽住：“大夫你早来念甚来？你是何患疾？”争知诈也。何言：“大夫，今你主人韩信于这九月二十一日，未央宫被吕后斩讫。”蒯通闻之，叫一声屈，气倒在地。何扶之，一饭间苏来，垂泪哭之不绝。<br><br>何劝毕，二人请序尊卑，于堂上坐说其事。何言道：“高皇有敕，宣大夫。”通曰：“吾愿往见汉王去。”通辞老母。老母曰：“今汉王来宣我儿，不争你去必性命不保也。”通言：“您儿口中舌在，不能死矣。”<br><br>通共随何入长安来至朝门，引通见汉王。拜舞毕，高皇赐通平身。不敢便问。通殿下多时，帝不语。通计策已在心头。通仰面儿大笑三声，却又大哭三声。高皇问通：“尔笑者为何，哭者为何？”陈平搔耳：此人不可问，若问，通必然说也。蒯通便奏：“臣一哭我十年苦战，二哭朝中无人，三哭汉大臣不与通说话。”高皇问：“笑者为何？”“臣一笑一人无道，二笑汉家无智，三笑我王自征。”帝怒而问：“卿因甚恨韩信不反？”通奏：“启陛下，是臣恨信不反，此人不用臣言，故来此处受刃。韩信若听小臣之言，怎死于吕后之手？”高皇大怒，要镬内烹之。通嗟吁：“是合烹小臣唆信反罪！”通点头：“臣理当，时秦朝陆沈，山东大扰，异姓并起，英雄乌杂。秦朝失其天下，天下共逐。高材捷足者先得之。桀犬吠尧，尧非不仁，吠之为非其主也。当知小臣独知韩信，并知陛下。吾受信衣禄，岂不知恩？山东大乱，皆因秦皇无道，到处兴兵，谋臣不圣明辅佐，臣宜尽呈绝伦之才，教信反数次，不纳小臣之言，致必他家受刃，故以哀哉。可惜许大车马，多争天下，任用贤士，纳谏如流。陛下百万雄兵，骁将莫知其数，皆总不及于项羽。立韩信为帅，灭项羽在乌江。如今天下太平，更要韩信则甚？是可亦斩之。臣数信更有十罪，汉大臣皆可以听。通数信十罪：第一，陛下汉中投奔，诸国亦可拜将能定秦，陛下复有故地，其可杀也是一罪。第二，陛下兵败濉水，夺于荥阳，韩信能提孤兵破楚王于京索之间，杀楚军二十余万，諕项羽不敢正视，其可杀也是二罪。第三，魏豹反于河东，绝临晋地之渡，在蒲州之势，逼陛下得河东，其可杀者是三罪。第四，困于成臯，益兵一万，信能其驱大愿寨血阁攻别诸侯，威擒夏悦，斩张全，其可杀之是四罪。第五，信下井陉路，不终朝而破赵军一十万，死于泜水，攻赵四十日，收全赵之地二千里以归陛下，其可杀者是五罪。第六，燕连北虏，东接三齐，令信不能血刃，一书归之，使齐无接，其可杀者是六罪。第七，齐反复如楚用，时龙且楚军二十万，与信相吞，信能不出兵，沙囊堰水，赶田横归海岛，下齐七十二城，其可杀者是七罪。第八，兵困陛下成臯，信能展于河北，便大梁七十郡，以分人之势，其可杀也是八罪。第九，垓下聚兵百万，会天下诸侯，困羽九重山前，信定十面埋伏，逼项羽乌江自刎，万里江山一归汉业，其可杀者是九罪。第十，陛下出自布衣，信立九庙，置皇基，成帝业，其可杀者是十罪也。启陛下：韩信则不有罪，更有五反。臣启我王详察信之反者：收燕破楚兵，权四十万雄兵，此时好反，今为闲人，乃是反也。韩信九重山前，大会垓下，权一百万大军，恁时好反，今为闲人，乃二反也。启陛下，今来天下已加信为楚王，权兵印四十万，坐独角殿，称孤道寡，顶冠执圭，恁时不反，今为闲人，乃是三反也。陛下驾出成臯，信在修武，权兵印五十员大将，掌四十万雄兵，帅有镇主之威，天下诸侯惧怕，今日尤烹小臣，我王见孤兔灭绝，不用猎，欲要烹臣。”通仰面而叫屈。<br><br>高皇见通言信有大功劳，无言可答，两眼流泪。众大臣尽皆伤感，敕 下免罪，赐金千两，绢帛一千匹，交通还乡侍奉老母。通又哭奏高皇：“我王可怜韩信亏死，看旧日君臣之面，可亦建墓，高筑灵台，盖一祠堂，受人祭祀。”高皇依奏，敕葬坟墓，建立祠堂。通授燕京通判。谢恩辞帝归乡：“臣去我王善保龙颜，宰国设政，安抚黎民，轻收差税，重赏三军，可亦显君臣之道。”蒯通辞帝，出长安还乡，上燕京通判赴任讫。<br><br>话分两头。有楚州骁将夏广，夜梦见主上斩良将，连头提众将。惊觉，速令孙安，柴武于长安打探此事。彼知蒯通礼上燕京通判，亦知斩讫韩信。孙安回说此事。众将大怒，聚兵与楚王报仇。夏广曰：“谋谁作主？”众将曰：“蒯通也。”夏广不免亲取。<br><br>文通至燕市，门一月不开。忽一日，人言大夫在小庭坐地。遂叫左右人问去。通曰：“公乃何人见我？”广曰：“道与报事人道，是你爷来也！”门人不敢报。于是夏广大怒，将门人拳打。广自走至小庭，扯住文通，腰间取剑。唬得通惊叫一声：“我有甚罪过？”广怒罢，仰面而大哭曰：“本主已死，尔却论功受赏，我特来取你，何计与主公报仇？”言讫二人共议。<br><br>通母听广说此事，曰：“我儿去后，你母如何？”通不从母，言：“吾者尽忠不能尽孝。”母遂即投壁而死。通大泣，遂葬母讫。<br><br>二人乘马而至于楚国，见孙安，设宴，酒带半酣，孙安问通曰：“愿设一计，如何聚兵四十万，入长安与主公报仇？”通曰：“无计。”孙安大怒：“我特取尔来，要求长便之计，与主报仇。故言无计，要尔何用？”令左右人缚住文通：“尔受吾二箭！”孙安张弓搭箭，再问曰：“计有无？实说！”通曰：“计有也。”孙安笑曰：“尔先说无计，今却道有计，尔因何便有计来？”通被将军礼下为人，必有所告，计曰：“去长安着诈使命先于陕府，洛阳，大梁一路准备粮草。”诈使回，孙安不住重赏三军，六将闻的消息，领兵二十万前至潼关。探马入长安，可以敌汉王。<br><br>即日，近臣奏帝曰：“今有楚六将来与韩信报仇。”高祖急遣灌婴，领兵五万迎敌。相对，六将出，已至长安城下围绕。高祖亲自上城问六将曰：“因何反朕？”孙安张弓欲射帝，夏广曰：“不可。”孙安城下言曰：“不反陛下，只要太后，与主报仇！”高祖曰：“如之奈何？”陈平奏曰：“且于城中刷以似太后颜貌妇人，斩首与之解围。”帝曰“然”。<br><br>移时，将妇人头吊下城去，六将甚喜，入营，进以与文通视之。通曰：“非吕后之头，乃诈也。”说与六将甚怒。六将引兵复至城下，喊杀连天。高祖城上问曰：“卿等故来何事？”“陛下昨来与臣头，非吕后之首，乃诈也。臣等乞要太后上城！”<br><br>高祖无奈，宣吕后上城。孙安望着吕后射之，六箭不中。六将大惊，乃天助也。吕后终托着皇帝福荫，忽见一条金龙护身。于是六将拔剑自刎而死。<br><br>蒯通就计收六人首级，进与灌婴，将入城见帝，又与文武评议，令文通复归旧职。<br><br>高祖每日思念韩信。众臣见帝不乐，陈平奏曰：“我王慰闷，可于洛阳观玩异花，可亦悦神。”高祖准奏。即日，起御兵二十万，入洛阳看花。众文武皆至洛阳，惟有彭越不来接驾。帝问：“彭越何意不来？”陈平奏曰：“今番数诏不来，心下别有图事。”于是高祖复还长安，遣使命宣彭越去。<br><br>即日，使命至洛阳。彭越接诏，看讫诏，与先一般。那彭越大愤，将诏扯了，将使欲杀。扈彻谏曰：“不可杀。”遂放使命回见帝。使命具说彭越大忿之事。高祖已知，不乐而忧之。帝思：斩韩信费尽寡人多少身心？今又彭越欲反，朕如之奈何？陈平奏曰：“我主不知，彭越乃是寰中盗寇，海内狂徒。我王多与金宝，此人必来。”高祖准奏。即日取假璧犀带，令夏侯婴为使命，持诏至大梁。王接诏读毕，甚喜。受带。使命欲回，梁王曰：“随使去谢恩。”扈彻曰：“我王不可去，此带乃是勾线，取大王之命，真乃陈平之计。大王若去，与楚王无二也。”梁王笑曰：“我不同楚王。楚王为藏钟离昧，罪当如是，我去无碍。”扈彻又谏，不从。<br><br>随使命便行，欲至长安，路逢一老鸦，于梁王头上啅噪。梁王不忍，张弓射之，箭落处不见老鸦，见一石碑，上穿一箭，前来视之，上有金字一十四字，曰：“去年斩了擎天柱，今岁合摧架海梁！”梁王有疑惑之心。又见一老人，哭了三声，言道：“不可去。”言讫，不见老人。梁王疑是不祥之兆。乃暗思忖：“莫是斩了韩信，今日却到我身上？”反复寻思，进退无由。忽见一簇军兵，约到三十余人马，乃镇守官员，下马迎接梁王。梁王嗟：“高祖乃真命君主，顾我如初。”更不生疑，直入长安。入内，近臣奏曰：“梁王至。”高祖诏梁王于殿下。高祖曰：“寡人数诏尔不来，暗谋甚事？尔亲扯诏书三次，罪当何也？”梁王无言可答。高祖令武士擒下梁王。梁王怨声叫：“陛下，昔年垓下尽心竭力于王，臣死好屈哉！昔年我王困于蒙阳时，方欲饿死，小臣不避死生，送粮一十万石与我王，救主之难。今灭楚，一旦清平，臣实无背君之意。此时方省扈彻之言。”高祖曰：“将彭越牢固监收，急宣扈彻。”遣使令去大梁城，见扈彻，开诏毕，扈彻并不曾辞别，随使命至长安见帝。高祖曰：“尔因何唆梁王反？”彻曰：“此事臣死闇昧，难明分诉，有诗一首：<br><br>　　去年韩信死，今岁彭越亡；<br>　　小臣终是死，无语奏君王。”高祖令扈彻与梁王相见。彻大哭三声：“臣曾言，大王休来长安！”对众文武大叫，诗曰：“太平只许梁王置，不许梁王见太平！”<br><br>扈彻言讫，撞阶而死。高祖沉吟梁王之事未决。<br>　<br>忽然，吕后来至，奏帝曰：“梁王罪当合死。昔日濉水败时，隔散子童，辛苦甘分，被他欲夺子童为妻，子童坚意不从。既今日之间，尔又故反欺君。”高祖意欲免放，承吕后一言，令武士推转梁王，斩于长安市上。百姓无不哀哉。此时青天失色，日月无光。汉十一年六月十五日，灭了梁王彭越。<br><br>有诗为证：<br><br>　　关东初破项王归，赤炽悠扬日月旗。<br>　　从此汉家无敌国，争教彭越受诛夷。<br>　　咸阳百姓尽心酸，对面相看泪点班。<br>　　执手相随成舍去，梁王苦死不堪观。<br><br>西京人民尽皆言高祖无道，怨气冲天。忽降血雨三日，田苗皆死。天下人民都言：“可惜韩信，彭越二人，遭吕后之手！”时人谣言，街上小儿歌曰：<br><br>　　“去年韩信死，今岁彭越亡；<br>　　限无三载后，两口自生殃。”<br><br>高祖自悔其过，本无心损二将，皆因吕后谗言，杀讫骁将二人，感召天降血雨不祥；方表寡人无道。吕后不合恨彭越昔日要他为妻，又将梁王体肉作羹，教外路头目并在朝大小众臣，都皆食之。唯有一人不食，乃中大夫陆贾，言曰：“被吕后坏了汉家天下也。”高祖闻之，告大夫曰：“千万看寡人面。”又曰：“如今满朝人尽皆食肉，其余诸侯皆亦怕死，只陆贾不畏死。”又见一人把棘棚折倒，就标上将梁王头上蛆，用舌舔之。众人见乃梁王下中大夫栾布，曰：“念微臣与梁王昆弟之礼，一乃小臣之主，便死难忍，更教筵上众官食之。”众官闻栾布之说，无不伤心。高祖亦闷闷而不悦。<br><br>帝将栾布封官，布不受，再奏曰：“今老臣年高六十有余，不能称职，乞告梁王骸骨还乡殡葬。”高祖从之。栾布辞帝还乡，后作诗一首曰：<br><br>　　淡烟轻锁绿罗香，五七年前旧战场；<br>　　濉水边头施战马，今朝骸骨葬归乡。于是栾布嗟叹不止：“可惜韩，彭二人，汉王无道，教吕后坏了天下勇将！”遂作八句诗曰：<br><br>　　韩彭二将定机谋，立国安邦霸业图，<br>　　楚将英雄皆化土，驱兵四海去涨渠，<br>　　灯前枉看教兵法，月下虚劳念战书；<br>　　不是陈平绝后计，争教吕后坏身躯。高祖言吕后曰：“今汉天下，大小众官都皆赴宴，唯有淮南九江王英布不至，为何？”吕后曰：“但依子童，便发使命宣去，本人如是生疑不至，遣使命送肉酱，肉羹去。”帝曰：“然。”急遣使往淮南去。<br><br>此时，正是仲夏暑热，英布于扬子江中放船。使命至，就于江上见英布。英布接诏，拜毕，使曰：“帝王前者宣天下诸侯尽赴宴，惟有大王不至，今遣小人特来送羹。”布谢毕，对使食之。食讫肉，问使曰：“此羹甚肉？”使曰：“乃大梁王彭越肉也。”英布急将手指于口内，探出食物，吐之江中，尽化为螃蟹。<br><br>英布良久放声大哭，怨高祖无道，不放使回。英布谋反，便入扬州，见妻吴氏说曰：“你兄吴芮，助我兵同反。”妻不从，英布将妻杀了，遂与耿弇商议聚兵之事。<br><br>有高祖得知，御驾亲征，来扬州问罪。英布出兵与高祖对阵，布问高祖曰：“韩侯如何死？”“为藏钟离昧，又结陈豨反，罪合斩之。”布又问曰：“彭越如何死？”帝曰：“为三宣不至，将诏书扯了，是亦斩之。”帝曰：“卿反为何？”布曰：“为陛下无道，将二将斩讫，臣乃弟兄三人，与项羽相战，箭血抽肠，今一旦清平，俺三人无辜负大王处，今斩讫二人，更将肉羹送与臣食之，臣乃岂忍，尔真乃无道之王！”布叱三军噪鼓，高祖遣灌婴拒之。于是耿弇展臂擒灌婴于马前。高祖败走，英布追之。高祖收兵更不出兵。英布谓灌婴曰：“我亦无反高祖之心，因坏二将之事，念自来共尔垓下苦战之功，不干尔事。”放灌婴回见高祖，说英布之事。唬高祖不敢出兵。<br><br>是夜，被耿弇劫高祖寨，高祖单马逃生，耿弇后赶，持枪刺之再三不得。见高祖头上紫气腾腾，不能杀之。高祖回入寨，被英布于高祖面上中一箭落马。左右急救之，多时方苏。英布阵自乱，单马走迷，至一山，逢一路军兵。英布认是江南吴芮长子，二人相逐赚英布入寨，以酒待之。酒带半酣，杀讫英布。吴芮将英布头，夜见汉王。<br><br>汉王大喜，接英布头欲待看之，大臣谏曰：“我王不可看头。”汉王坚意看之，遂接头在手，视而责骂：“反贼，痛射吾一箭！”于时英布恨心冤气不散，双目睁开，一道黑气，扑倒高祖。众臣救了，多时方苏，因此得病，七十二处箭疮痛。高祖驾回长安，归安乐宫养病。众臣不乐。<br><br>有张良知汉王损坏三将，张良即日将靴笏笏袍官爵于汉王面前纳了，拜舞毕：“上覆我王，老臣年纪高大，不能长治朝纲，故纳三般朝典，辞我王。臣于商山归农养性。”高祖曰：“卿去于山野，怎如与寡人同理朝纲，日用衣锦食肉，焉能豆豉醮盐？”“微臣有一绝诗曰：<br><br>　　懒把乓书再展开，我王无事斩良才；<br>　　腰间金印无心恋，拂袖白云去不来；<br>　　两手拨开名利路，一身跳出是非垓；<br>　　老臣若不归山去，怕似韩彭剑下灾。高祖见张良纳官辞朝去了，帝闷闷而不悦，兼有箭疮疼痛，送于安乐宫养病。亦有刘长之母孙夫人曰：“太后心怀狠毒，向陈平议论。”奏帝请养老只在刘长处，以无后患。帝曰：“然之。”孙夫人辞帝归讫。帝在安乐宫中，其间不闻丝竹之声。帝曰：<br><br>　　“净扫堂前地，频烧一炷香，<br>　　有人来问我，唯愿没灾殃。”<br><br>帝又曰：“贫居白屋灾须少，富住朱门病也多。”<br><br>皇帝额中一点痛，四体不能收。帝困睡。戚氏夫人忽至，奏曰：“大王龙体若何？怕我王万岁之后，贱妾子母如何？”高皇闻言不觉长吁。帝于戚氏怀中，枕右腿，睡正浓。于时吕后至，看帝病，见高皇于戚氏怀中睡，吕氏怒指着戚夫人言：“若高祖万岁之后，我将恁子母每未肯轻恕！”言讫，吕后去了。戚夫人自思：高祖在日，如此欺负，若帝晏归，我子母每如之奈何！痛感伤情，不觉眼中泪滴滴点儿落于高祖腮上。帝忽然觉来，见戚夫人悲啼。高祖问曰：“焉能烦恼？”戚夫人曰：“才则太后至此，言妾等我王万岁之后，要将俺子母每屠之。”高祖长叹，病转不愈。戚夫人泣告曰：“贱妾子母以后如何？”高祖言：“来朝对文武，吩咐传圣旨与卿子如意，立为后主。”戚夫人起而谢之。至来日，高祖耽着病，正登宝殿，众臣入朝问病。帝曰：“朕病非痊，朕故诏卿等，评议汉后主如何？”众臣奏曰：“陛下圣鉴。”高祖曰：“朕欲立小太子如意刘隐为君。”陈平谏曰：“若立刘隐为君，我王家乱也，只宜立太子刘盈为后主，况兼是长子。如意终是次子，幼年未堪为主，愿王纳臣之谏。”高祖疑之恶意，具言：“卿等细详之。”叔孙通奏曰：“陛下意欲立戚氏之子，如何为君？众臣怨心，若论正法，立后朝主，我王宣四皓 问之。帝曰：“那四皓？”叔孙通曰：“东园公，夏黄公，绮里季，◆里先生。此四人有道之士，见隐于商山，可遣使命宣之，问他何如？”高祖准奏，教使命持诏，往于商山。<br><br>使至，见四皓。四皓接诏读毕，四皓随使命至长安。早朝见帝，太子引四皓入朝，见帝，亦礼毕。高祖见四皓白发皓首，约各一百余岁，高祖异之，问曰：“尔四皓也？”四皓各称其姓名。高祖曰：“昔日朕宣卿等数次不至，匿于商山。今朕问立后主，可以掌天下，谁可为也？”四皓曰：“可立太子刘盈为后主，其人孝慈，仁惠，恭敬，天下人伏，刘隐乃是末妃之子，未可以立，兼大王关外更有八子：一太子刘肥，二太子刘泽，三太子刘长，四太子刘盈，五太子刘建，六太子刘恢，七太子刘恒，八太子刘友。况兼刘盈是长宫之子，合为后主，号为惠帝。”文武皆喜。<br><br>朝散，高祖入寝殿，见戚夫人与如意共泣，哀告高祖：“若我王万岁之后，俺子母必遭吕后之计也。”高祖沉吟曰：“夫人言之是也。”帝忽然生怒：“朕布衣提剑三尺，取天下，岂不由朕？”令左右诏四皓，欲斩之，复立如意为君。近臣奏曰：“四皓拂袖如飞，不知何往。”有胡曾诗一首为证：<br><br>　　四皓言饥食碧松，石岩云电隐无踪；<br>　　不知俱出龙楼后，多在高山第几重。<br><br>于时，高祖知四皓去讫，今立刘盈为惠帝。高祖设朝，封如意为赵王，吩咐与邯郸之郡。陈平奏曰：“如意刘隐为赵王，幼年十四岁，难掌兵权，愿陛下听臣之言，交上大夫周昌，下大夫崔遂与如意同管赵国。”帝准奏。赵王与二大夫受兵印，辞帝去了。<br><br>大汉十二年四月初八日，高祖病重，宣在朝众文武，遗嘱谓文武曰：“汉天下皆在卿等。为太子幼小，皆赖卿等，全仗文武之能。”帝曰：“非刘氏不封王，非垓下大有功者，不得封侯。”言讫，低迷真灵，如龙归沧海，凤返丹霄。高祖归天，文武举哀，令白虎殿停尸七昼夜，葬入山陵。在位一十二年，帝崩，寿年六十二岁。<br><br>孝惠帝登龙位时，天顺民和，幸然四海安宁，罢讫征战之事。中间却有吕后，吕胥评议，今日万事休论，若有日惠帝晏驾之时。吕胥曰：“图王霸业，自来有之，不避其故。”又曰：“姐姐不如损讫关外十王，先取青州刘肥。”太后曰：“如何得来？”吕胥曰：“诈写诏书，传言曰：‘惠帝诏请哥哥来也，念弟在幼，特教哥哥前来同理国事。”诏到，刘肥必来。若至时，邀入后宫，用鸩酒洗尘。”太后然之，亦依此计，遣使命持诏至青州。<br><br>刘肥接诏，看讫诏，刘肥便收拾行程欲赴长安。有大夫卫勃奏：“大王休去，岂不知吕后狠毒，恐有计策。”刘肥曰：“吾与惠帝是太后的子，今惠帝年幼，难主国事。惠帝诏我，别无他意。”言讫，随使命上路。<br><br>至长安，来见帝王，先参拜太后，娘娘得见刘肥甚喜。礼毕，太后曰：“我儿远路，风尘不易，子童先与我儿设一宴，权作洗尘。”刘肥曰：“少待儿子前殿上见子惠帝，然后赴宴。”太后曰：“此乃筵会，宜先饮酒两盏，见帝未迟。”将酒劝之间，忽闻净鞭响，惠帝至。太后惊，令刘肥入宫。俄然驾到宫，太后接驾坐，置酒排宴。帝曰：“娘娘排宴，因何不言？”<br><br>太后难讳，说知宣至大王刘肥在此筵会。刘肥见帝，礼毕，同饮数盅后，太后转身，起令宜监，暗将到鸩酒。惠帝疑惑。太后举盏与刘肥，刘肥接盏与惠帝换盏。惠帝举盏欲饮，太后与吕胥抉耳懊悔，大恨刘肥。惠帝见酒色甚恶，遂将酒奠上苍，落砖火焰三尺。惠帝便起携刘肥手至于殿前，弟兄二人抱头而哭。惠帝言：“哥哥莫去青州，只于长安伴寡人住国。”刘肥紧辞，要共青州。惠帝与刘肥合盒子为勘同，各收一扇：“如寡人宣皇兄时，将此一扇勘合相同为准，如无乃诈也，就便斩使封头见朕。”言讫，刘肥辞帝出朝去了。<br>　　太后心中日夜不乐。吕胥曰：“别定一计，先发诈使安抚与刘肥，然后再赚刘肥，此计大妙。”太后依言，暗使许使去青州。太子刘肥不整王事，前后月余，吕后又教诈使传命会秦宴。使命到青州，刘肥接诏，看诏问使命曰：“惠帝有甚物？”使曰；“皇帝有宣诏，别无信物。”刘肥自思，此诈也。将使斩之，首级于匣封回，发别使入长安与帝。使至长安，见帝。帝问之，回使将匣开之，帝见了会意，与匣封之，转与吕后。吕后见了甚惊愁，言：“此事泄漏了也！”太后承闷，酒带半酣，自变量十采女游宫。忽然惠帝至，帝共太后至东南上，见一簇楼台尽是金妆就，希辉光号，与日色争鲜。帝遂问左右：“此是甚◆？”左右曰：“此乃凌烟◆也。”惠帝请太后上◆，太后曰：“子鱼不敢登高看玩。子童只在◆下少阳宫等驾。”惠帝登第一◆，见八道诸侯来，上一人在日有甚功劳，偏向上位。帝问曰：“此人谁也？”左右曰：“此人楚王韩信。”帝曰：“此人在生日有功？”<br><br>近臣奏曰：“昔日高祖南郑起义，封韩信为破楚征东大元帅，明修栈道，暗渡陈仓，到袭散府，智取咸阳，水渰废丘，席卷三秦；涉西河，虏魏豹；遗金收赵，修书吓燕；擒夏悦，斩张全，取三齐，赶田横于海岛，渰水斩龙且，逼霸王乌江自刎，倒旗灭楚，定天下为一主。”帝听奏毕，叹嗟悲哀不止。<br><br>帝问：“第二人何也？”臣奏曰：“乃大梁王彭越，可惜少年悲哀！”焚香而过。又问：“第三坐◆者，据精神猛恶，寡人见之甚惧，是谁也？”臣奏曰：“乃九江王英布。”“第四坐者何人也？”“乃纪信也。”“第五坐者是谁？”“乃临江王弓傲。第六坐乃是燕王卢绾。第七坐者乃是赵王张耳。第八坐者乃是长沙吴芮。”<br><br>又看第二◆，乃是关外十王，项冠撒履，上下罗列杂释，面如高祖。惠帝每位前焚香。又上第三◆，内皆是有功名将一百余人，各标题名姓。惠帝焚香而过，悲哀之泣。遂下◆。<br><br>至来日，设朝，与众议曰：“联欲请关外十王，乃寡人兄弟，宣至◆下，众臣等如何？”近臣奏曰：“取圣旨，发一道使臣，走马关外。”<br><br>一使前至升州江宁府，见刘长。刘长接使拜诏。刘长入宅告辞母亲：“今皇帝有诏，宣您儿赴帝都长安。”母曰：“尔去依着我三件事。”长曰：“那三件事？”母曰：“一件不得违宣；二件不得入后宫，防吕后嫉妒；第三件防仇人审存。”刘长曰：“儿子依母教旨。”言：“我不杀审存，誓不为人。”言讫，遂开甲仗库，检十八般器械内，见金锤一对，各重三斤一十二两，袖中藏之。<br><br>随使入长安见帝，至于朝门下马，即日上殿拜毕。惠帝大喜，排宴，酒带半酣，刘长与惠帝游宫，见一龙牀，刘长便坐。却被六宫大使张石庆大喝一声：“三大王怎敢无礼！天子所坐之物！”三大王闻之大怒：“此是寡人宫阙，奴才怎敢喝寡人！”张石庆见三大王大怒，急避之，来告惠帝。惠帝不理会。太后曰：“不知三王到来。告大王，入未央宫排宴，可从否么？”惠帝曰：“依吾母之命。”太后持与吕胥评论，来日汉十王排两廓之下，立伏兵于幕，恐十王夺位。<br><br>至来日，众臣皆到，唯三王起来奏帝曰：“念臣自小离帝业长安，久在江南。臣不识在朝文丈，臣不敢自专，取大王圣旨，乞一名坐者甚官，各说功者饮酒歌乐。”陈平起奏曰：“高祖才晏驾归天，只此盏为令。”<br><br>斟酒间，惠帝曰：“朕父王功不可说。”平曰：“上至皇帝，下至黎庶，应干与楚战征敌，各各告其功者，登筵饮酒。”言讫，一人身长八尺，穿金章紫绶，不言功，至于筵前便坐，拈盏。刘长问曰：“尔乃是谁？有甚功劳？”答曰：“我乃食别人之功。我蒙太后娘娘保吾为官来。”刘长便骂：“匹夫，叵耐尔无寸功，怎敢得坐，特无上下！”大喝一声，审存遂起。<br><br>刘长忿怒，腕悬金锤，锤落处，正中审存，当下身死。太后见之大怒，命陈平奏刘长罪。陈平奏帝曰：“审存其人越酒，合当可以赐死。”帝赦于刘长。众官各各辞帝，愿归本职。惠帝让位，众宣皆不肯受，辞帝出宫。<br><br>太后知三大王归于本郡，即离长安。太后暗使张仓领兵五百，先去霸桥上伏兵截路。有陈平知，急差樊亢提兵一千，送刘长至霸河桥上。伏兵张仓起曰：“三大王，太后有诏！”前进无由得脱，犹豫未决，忽然樊亢引兵至于此。亢见张仓邀住刘长。樊亢纵兵击之，杀张仓不能措手，仓兵大败。亢送刘长过河至华州。<br><br>亢辞刘长，兵回至长安见帝。亢说张仓霸河上截刘长之事。惠帝闻之：“三大王多怨寡人否？”亢曰：“三王并不怨陛下，只怨吕后。”惠帝只是不乐。吕后知刘长被樊亢救了，送至华州。吕后转闷，饮酒讫，绕宫散闷，前至一宫，号曰贻阳宫，见金辉光曜，荷花放，乃昔日高祖盖下的红锦棚，鹅鸭沼。御园四围，红锦云龙雾罩。忽见三十个采女转来迎接太后。太后问曰：“尔等因何在此？”众女曰：“臣等昔奉高祖敕，此宫塑戚氏夫人真容，臣等侍奉。”太后闻之大怒，令左右将十个妇人尽推在井中，上用土石填之。左右曰：“将妇人填了。”太后大恨高祖。<br><br>行至长信宫，忽闻丝竹之声，问左右：“何人奏乐？”左右曰：“乃戚夫人也。”太后令人唤至戚夫人，责曰：“高祖才是归天，陵土未干，尔乃快活，我辈如何？”戚夫人泣而对曰：“高祖晏驾，是夜梦见高祖敕令臣：‘与朕真容前至奠酒动乐来。’”太后听言大怒，恨高祖在日偏宠此贱人，死魂尚于此贱人处托梦。<br><br>太后痕恨，令左右将戚夫人拖在紫章宫内。太后与吕胥曰：“此贱人，高祖在日，夺恩爱。今日在我手，如何？”吕胥曰：“且休斩，先剪头发齐眉，将新衣剥了，头面脱下，换与单薄衣服，贬在冷宫者！”<br><br>戚夫人朝暮烦恼，即渐花容憔悴，致受此苦，思：我儿如意赵王，怎知我苦！正恨太后之间，忽闻雁声悲切。戚夫人仰面长叹，告雁：“你是灵禽，肯与贱妾传一书信，下与邯郸赵王我儿如意，教兴兵前来长安救我？”言讫悲泣。常言道：口是祸之门。正大哭，至夜深，宫人听知，告与太后。太后点首会意，与吕胥议曰：“不如先杀了赵王如意。”吕胥曰：“赵王小可，先取了上大夫周昌。”太后曰：“然。”吕胥写诈诏令，使往赵国取周昌。使至，赵王接诏，读了诏。赵王信之，速令左右擒下周昌。周昌曰：“大王不合信之，此是太后之计，先取了小臣，然后来取大王也。臣死小可，以后大王如何？”太子赵王不信良言，将周昌吩咐与使，还长安。周昌入奏：“小臣死去也。若有再宣诏，大王是必休来长安。”<br><br>周昌随使入长安街上，周昌高叫：“省会街市人等，我今无奈就死去也！若有人去邯郸说与赵王，是必休来长安！来时必死。”言讫，周昌恐遭太后之手，自刎而亡。<br><br>使命将头进与太后，太后见了大喜，斟酒与妹曰：“周昌中计而死也，赵王如何杀之？”吕胥口毒如蛇，告娘娘曰：“再写诈诏，宣赵王年幼，手下无周昌，难治国事，早入长安，同治国事；若来时，一见如意，娘娘便赐鸩酒。”<br><br>吕后即发使命，持诏下赵国，至赵地，入邯郸。赵王接诏读讫，赵王便随使命入长安。有下大夫崔遂奏曰：“大王不可去，是太后之计，图我王之命。惠帝不有发此诏，真乃诈也。便杀，小臣当谏。大王岂不见周昌乎？”赵王不信，乘马冲大夫崔遂。崔遂不免再谏曰：“臣扯君衣，合当死矣，愿王从之。”又不从。崔遂拽住马死谏。如意甚怒，用马鞭子打，崔遂苦谏不住。遂曰：“君不听臣之良言，如意可惜长安就死，臣乃自刺咽喉而死，免后人是非。”遂死。大王随使去，赵国百姓泣留不住：“如意痛哉，王不可去，去无还国！”赵王随使出邯郸，送行百姓<br><br>有诗曰：<br><br>　　不听忠臣死谏言，便随天使入长安；<br>　　岂知太后施谋计，香魂再不赴邯郸！<br><br>赵王至长安，街上父老无不嗟叹。赵王入城门，有把门柴武见赵王拜毕。武曰：“奉惠帝敕令，每一门差军五百，不得教王私过。”如意入城，柴武引如意见帝。帝问赵王曰：“寡人不宣何来？”如意曰：“臣奉宣诏，怎敢违矣，言‘宣弟同治国事。’惠帝知是娘娘计谋。惠帝曰：“且住三五日，差使送太子复回邯郸。”帝曰：“令太子休入太后宫。”有人说与太后：“如意来也。”太后自知其诈，心犹豫。如意三日不见母亲戚夫人，惠帝夜梦殿柱折，遂问大臣：“此梦如何？”有大监叔孙通奏曰：“此梦不祥，柱折者必损一良将，亲人受苦。”惠帝曰：“何如此灾怎免？”通曰：“大王御驾出猎，方可免难。”帝依奏出猎，欲将如意同去，奈醉不醒。惠帝亲差二十个宫女，谨把宫门，休叫太子出宫。帝出猎去讫。<br><br>赵王酒醒出宫，要见母亲。宫监曰：“惠帝有圣旨，不叫大王出宫，恐有谏失。”如意不从其言，走出来。赚入未央宫，视之曰：“作怪！我母在长信宫，今却入未央宫！”奶娘告曰：“夫人只在此处与太后同宫，臣奉惠帝命，叫伏待夫人。”<br><br>赵王至殿下拜毕，太后曰：“远路劳神。”如意举头视之大惊。娘娘曰：“我儿来到子童宫中，子童与我儿洗尘。”如意怎生奈何？太后斟酒上来，如意见酒味别，便疑惑不肯饮。太后令宫人揪住耳朵，将药酒灌之，即死。赵王如意处分，左右拖如意尸首于后花园梧桐树下，锦被盖之。又令人唤戚夫人，叫来未央宫，道：“恁儿来也，现在后花园梧桐树锦被盖之，睡得浓也。”<br><br>戚夫人得知大惊，知太后狠毒，言：“我儿争肯此处睡也？”夫人急来，见锦被盖着。夫人视之，连声叫苦：“我儿死也！”七窍出血，夫人气倒，已无人救，良久方苏，泣詈吕后：“贱人毒害我儿，今死，汉天下如何？上苍不佑尔哉！”吕后闻之，骂：“贱人，怎敢骂我！”令左右人就于此处将帛勒死，把尸首拖在一处。<br><br>却说惠帝出猎回，不见赵王。帝问宫人。宫人曰：“入未央宫去了。”惠帝来见太后，问：“赵王曾入宫来否？”太后讳道：“不曾来，闻赵王在长信宫带酒未醒，正在睡哩。”帝往觑见赵王和戚夫人子母二人，皆死在梧桐树下矣。<br><br>帝放声大哭，到前殿聚文武评议。帝曰：“寡人治家犹难，怎生治国？”遂传旨撞金钟，王与文武一齐持孝。第七日葬入山陵。前后三个月余，忽有一日，黑风一阵簇入未央宫殿下。惠帝惊视，至赵王死处，闻空中哭声不绝。其赵王死处，地草不生。惠帝伤心不忍，烦恼感恨。又见一答花砖粉碎，皆是药死如意，打碎花砖。忽觉一阵药气，惠帝似醉倒了，宫人扶起，唬杀近臣。醒来面如经纸。<br><br>天子驾升前殿，太后来问：“我王有甚风疾？”帝痛哭，见母转添烦恼。太后知帝意，更不敢问，即便归宫。帝与众臣共议，发殿宫三员，王放大臣三日不朝。只第二日，惠帝患病。太后知，诏吕胥议曰：“惠帝若归天，暗使兵部官闻闹中扶吕氏为君。”太后依言，勾兵部准备。夜至三更，惠帝归天，在位七年，寿福二十四岁。