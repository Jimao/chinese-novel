　　南燕王慕容超自与所幸魏夫人上登天门，观晋兵虚实，群臣皆随城边，燕王超见晋王师之盛，心有忧色。而魏夫人握燕王超之手，涕泪交流，燕王超起视对泣。时参军韩（讠卓）因谏曰：“今陛下遭百逆之会，正是勉强之秋，而反对女子悲泣，何其鄙也？”超乃拭目谢之曰：“帝王兴废，何代无之？惟恨在我罹此艰险，故发悲耳！卿等尽忠，退得晋兵，高官任选，朕不负伊！”（讠卓）曰：“刘裕孤军悬久，目下虽锐，久必自衰。宜固此城，待其衰而出攻，必能破之也！”燕王超从之，诏命六师紧守城池，并不出战。<br><br>　　时刘裕大会诸将，商议攻城之策。中军将玄文上言曰：“昔赵攻曹嶷，望气者以为渑水带城，非可攻拔；若塞五龙口，城必有陷。石季龙从之，而嶷请降从。慕容恪之围段龛，亦如之，而龛亦降，后无几又震开之。今旧基犹在，明公可塞之，则城中必有降者，若攻恐难拔也。”裕从之，即使一军担泥运土，填塞五龙口，城中士民男女，相患脚疾，弱病重者大半。<br><br>　　因此城中士民，相继出降。