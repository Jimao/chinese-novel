　　壬子八年四月，荆州刺史刘道规以疾再三求归，帝始诏以刘毅代之。道规在州累年，秋毫无犯，及归，府库帷幕，俨然若旧。随身甲士二人，迁席于舟而还。　　刘毅刚愎，自谓功与裕同，虽权事推裕而心不服，常怏怏不得志，裕每柔而顺之。毅因过京口，归家祭祖辞墓，欲往荆州赴任。时刘裕闻知毅回家辞墓，欲命驾，去京口访谒刘毅。<br><br>　　鄱阳太守胡藩曰：“切见刘毅阴蓄将士，明结英雄，久必谋主。<br><br>　　依臣之见，不如及早除之，兔为后患。“裕曰：”刘毅虽勇，却无远略，我将为次耳。“藩曰：”明公谓刘卫军为公下乎！“裕曰：“卿为何如？”藩曰：“夫豁达大度，功高天下，连百万之众，允天下之望，刘毅固以此服明公！至于涉猎记传，一谈一咏，自许以雄豪加以夸伐，缙绅白面之士，辐辏而归，此刘毅不肯为公下也！”裕曰：“吾与刘毅俱有克敌大功，其过未彰，岂可自相图害。”不听，亦命驾还京口，同毅相款数日而回京。刘毅亦辞墓后，径去荆州赴任。　　却说刘敬宣，字万寿，宣城人也。于义熙三年奉诏伐蜀，军至广武，食尽而退，有司奏免官，刘裕保复原职。时敬宣闻知朝廷以刘毅为荆州刺史，入见刘裕曰：“荆州之重，不可付人。今闻朝廷以刘毅为荆州刺史，诚恐有变，不利于明公。”<br><br>　　刘裕亦疑之与毅素不睦，及闻此语，因问刘穆之曰：“万寿谓荆州权大，刘毅与吾素不相睦，不可使其去镇，此事如何？”<br><br>　　穆之曰：“刘毅乃公等辈，况今诏旨已出，明公不可以私憾而伤至公也！任之无妨。”因此不改其任。　　时敬宣又谓刘裕曰：“平生之旧，岂可孤信？光武悔之于庞萌，曹公失之于孟卓，今明公亦宜慎之也！”裕曰：“既如此，以卿为南蛮校尉，去戍襄阳。刘毅若有异，卿宜速报将来。”敬宣曰：“然！”领之，于是刘裕以敬宣为南蛮校尉，去戍襄阳。敬宣领职出建康，先至荆州参见刘毅。刘毅曰：“吾欲兴五霸之功，欲屈卿为南蛮长史，岂有见辅意乎？”敬宣虚对曰：“若有驱驰，不敢辞命！”言讫拜辞刘毅出戍襄阳。使人以此言驰报刘裕，刘裕大惊曰：“刘毅果有异谋。”遂赏使人回去，一面预防毅乱。<br><br>　　却说乞伏公府谋叛，率兵弒西秦王干归及其子十余人，走保大复。干归之子炽盘闻知，遣其弟智达以兵讨之。秦人多劝秦王兴，乘乱取炽盘。兴曰：“伐人丧，非礼也！”勿听。夏王勃勃欲攻之，王贾德曰：“炽盘吾之邻国，今遭丧乱，吾不能恤而又伐之，匹夫且犹耻为，况万乘乎？”勃勃乃止。七月，智达击败公府，追获斩之。八月，炽盘始自立为河南王，率众兵都于枹罕。