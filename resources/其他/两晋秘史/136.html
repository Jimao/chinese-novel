　　勒问计于张宾曰：“边境之人，近将附逖，将奈之何？”<br><br>　　宾曰：“祖逖，范阳人，极有勇略，若与战，难以取胜。臣闻祖逖祖父母葬在吾成臯县东，大王使成臯县官吏，修祖逖父母之坟墓，立起祠堂，使人看守之。代其四时享祭，彼必感吾之德，而不为边患矣。”后赵王勒大喜，使人持书来成臯，以其意示县官吏知悉。其书曰：祖逖屡为边患。逖北州士望也，素有丘首之思，其下幽州，可代修其祖父坟墓，为置祠，四时祭享；彼必感恩不扰其境矣。<br><br>　　宜速施行！<br><br>　　成臯县官吏见书，即寻访逖之祖父墓而修之，立祠祭享，使人看守。早有人来报知祖邀，祖逖感激不已。　　时祖逖衙门童建因与蔡内史周密有仇，至夜潜杀周密，祖逖闻知，即欲拘童建治罪。童建乃逃，来降后赵王勒。勒审知是祖逖部下之兵，即令斩之，修书一封，使人持童建首级并书来报祖逖。逖大喜，拆其书看曰：叛臣逃吏，吾之深仇；将军之恶，犹吾之恶也；故不客而戮，使人呈之。外，将军祖氏之墓，虽在吾界，即吾父母之茔，已令人营祠，守而祭之矣。<br><br>　　逖见书大喜，重赏使人，回书与去。自此以后，后赵有人来降者，逖皆不纳，始抽回境上之兵，于是后赵之民，边境之间，稍得休息。<br><br>　　八月，梁州刺史周访卒，朝廷知之，便降诏以甘卓代之。<br><br>　　访，字士达，汝南人也。少沉默而能让。及元帝渡江，命访参镇东将军事，智勇过人，讨贼屡建大功。每入朝见帝，未尝论功，同僚问曰：“人有小善，鲜不自称。汝勋功如此，初无一言，何也？”访曰：“朝廷威灵，将士用命，访可功之有？”　　因此朝野之士，皆重之。而访善于抚绥，士卒皆为致死。知王敦有不臣之心，私常切齿，敦由是终访之世，未敢为逆。及卒，敦遣王舒监其军。元帝以甘卓镇襄阳，征舒为左丞，敦留不遣。<br><br>　　却说徐龛战败，遂来降后赵，后赵王勒受之。勒用法严峻，使张宾定九品，命公卿及各州郡岁举秀才、孝廉、清正、贤良、直言、武勇之士，各一人。