　　己卯四年二月，秦王坚大设朝会，当秦御史中丞李柔奏曰：“长乐公丕等拥众十万，攻敌围一小城，白费万金而无效，请征下廷尉。”秦王坚勿从。使持节切让赐丕剑曰：“攻一小城，久而不下，焉能长驱江南？来春不捷，汝其自裁！勿复待面见吾也。”丕等惶恐，次日命诸将并力攻襄阳，朱序以擂木炮石打下，退归。<br><br>　　秦王坚闻襄阳不克，欲自将兵来攻，阳平公融谏曰：“陛下欲取江南，固当博谋熟虑，不可仓猝，若只取襄阳，亲劳大驾，所谓隋侯之珠，弹于羽之雀也。”坚乃止。朱序屡破秦兵，遂不惧。丕命诸军进攻，时五督护李伯护见秦兵势大，其城难守，乃开门为内应，于是遂克襄阳城。朱序送长安，秦王坚惜序能守节，拜为度支尚书，以伯护为不忠斩之。<br><br>　　时秦将慕容越拔顺阳，执太守丁穆至，坚欲官穆，固辞不受，苻坚以礼遣之。即以梁成为荆州刺史，镇襄阳，选才望者礼而用之。<br><br>　　时晋帝朝会，以谢安为宰相。秦人屡入寇，边兵皆失利，时众心危惧，安每镇之以和静。其为政，举大纲，不为小察，时人以安为王导，曰：“以谢比王，文雅过于导焉。”帝闻秦人寇边，日与群臣机策未下。