　　三年二月，段末柸嫉兄匹磾仕晋，以十万兵攻兄。匹磾以五万兵出迎，两下交战，不三合，匹磾大败而逃，被末柸追杀，伤去大半。不敢入城，走至冀州城下，叫冀州刺史邵续曰：“尔本夷狄，因慕义为晋破家，君不忘旧要，请相与共击末柸。”<br><br>　　续闻言，即率三万生力军出城助匹磾，与末柸相战，未十合，末柸大败。匹磾与邵续追及，大破之。匹磾因胜，与弟文鸯率众来攻蓟城，邵续收屯军兵回冀州。<br><br>　　后赵王勒探知邵续势孤，况匹磾自去攻蓟，冀虚无援，遣石虎将兵攻冀州。石虎领兵将至冀州，分一万人潜伏于青山之内，自引兵去攻城。邵续自出击虎，交战二十余合，石虎佯败，落荒而逃。邵续以兵追赶，走过伏兵之所，被伏兵杀出其后，虎引兵杀回，两下夹攻，邵续遂被石虎执之，押至城下。令其招城上出降，续大呼兄子邵竺曰：“吾志欲报国，不幸至此。<br><br>　　汝等努力奉匹磾为主，勿有二心！“时匹磾闻石虎攻续，率众来助冀州，匹磾杀入城，与续子邵缉固守冀州。<br><br>　　石虎见城不下，使人送续还襄国，白之后赵王勒，以续为忠臣，释而礼之。因下令自今克敌获士，必生致之。<br><br>　　初时，吏部郎刘胤闻邵续被石虎所攻，乃人内言于元帝曰：“北方藩镇，惟余邵续一人，如使为虎陷之，孤义士之心，宜发兵救之。”帝不从，及是闻续已殁，乃使人持诏以续仕位，以授其子邵缉，于是缉领冀州刺史矣。