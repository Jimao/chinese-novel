　　河间王颙闻惠帝车驾还洛阳，聚众谋士商议，将到洛阳。<br><br>　　李含进曰：“昔晋文公纳周襄王而诸侯影从，汉高帝为义帝发丧而天下归正。近白天子蒙尘，将军首兴义兵，徒以河间扰乱，未遑远赴，銮舆旋转，建都榛芜，诚因此时奉主上以从人望，大顺也；秉至公以服天下，大略也；迎主上入长安，以致英俊，大功也。四方虽有逆节，其何能焉？若不早定，使英雄生心，后虽为虑，亦已无及。”颙乃大喜，收军起程。<br><br>　　忽仆射荀藩自外入来，颙便请问朝廷之事若何？藩曰：“殿下兴义兵以除暴乱，入朝天子，辅翼王室，此王霸之功也。　　以下诸将人殊志异，未必服从。今留匡弼，事势不便，惟有移驾去长安。然朝廷播越，新还旧京，远近观望，冀得安生，今复移驾，不厌众心。夫行非常之事，乃有非常之功，愿算其多者行之。“颙执其手大笑曰：”此孤之本志也。“又曰：”王浚在此，大臣在朝，事节若何？“藩曰：”易也。以书与浚，且安其心。大臣闻之，则曰：“洛阳无粮，欲车驾暂幸长安，转运粮食稍易，可无缺乏悬隔之忧。‘大臣闻此，皆欣然也。”<br><br>　　颙大喜曰：“愿公早晚相从，有不可行者教之，自当拜谢。”<br><br>　　颙意决，命张方率五千骑先去，临行嘱咐其计。方答曰：“臣自能之。”于是，方迎至帝前。帝问曰：“卿来何方？”　　奏曰：“臣奉河间王命，闻乌桓国王攻邺，使臣引兵五千，前来保驾，自随后引大兵来迎。”帝曰：“河间王乃朕之亲，可为社稷之臣也。”言讫，保帝还洛阳宫，奔众复还，百官复集。<br><br>　　却说王浚与腾见颖劫帝走还洛阳，乃引众入邺，暴掠一空，复各回镇。时刘渊闻颖去邺，叹曰：“不用吾言，徒自奔溃，真无才也。然吾与之有言矣，不可不救。”因此渊欲发兵攻鲜卑、乌桓，刘宣等谏曰：“晋人奴隶御我，今其骨肉相残，是天弃彼而使我复呼韩邪之业也。鲜卑、乌桓，我之族类，可以为援，奈何击之？”渊曰：“善。大丈夫当为汉高、魏武，呼韩邪何足效哉！”宣等稽首曰：“非所及也。”自是渊发兵救颖。