　　却说南燕王超闻刘裕率军来讨，急召群臣会议。公孙五楼上言曰：“晋兵轻果，利在速战，宜据大岘，使不得入，旷日延时，沮其锐气，然后徐简精骑，循海而南，绝其粮道，轮段晖率兖州之众，缘山东下，腹背击之，此上策也。各命守宰，依险自固，校其资储，余悉焚芟，使敌无所得，旬日之间，可以坐制，此中策也。纵贼入岘，出城逆战，此下策也。”超曰：“岁星居齐，以天道推之，不战自克；客主势殊，以人事言之，彼远卒疲弊，势不能持久，奈何芟苗徙民，先自蹙弱乎？　　不如纵使入岘，以精骑击之，何忧不下？“桂林王镇曰：”陛下必以骑兵利平地者，宜出岘山逆战；战如不胜，犹可退守，不可使敌入岘，自弃险固也。“超不从。镇出叹曰：”既不肯逆战，又不肯清野，延敌入腹，坐待攻围，酷似刘璋矣！“超闻之大怒，收镇下狱，遣公孙五楼并段晖率步骑五万，出屯临朐以拒。五楼奉命以兵屯于临朐。　　刘裕大军至岘，将士犹豫，皆不敢入。裕身先催军前进，及入岘，燕兵不出，裕举手指天，喜形于色。请将言曰：“公末见敌而先喜，何也？”裕喜而谓请将曰：“师已过险，士有必死之志；余粮栖亩，人无匮乏之忧，虏已入吾掌中矣！吾何不喜？”左右曰：“国公神料也！”言讫，前兵至东莞。