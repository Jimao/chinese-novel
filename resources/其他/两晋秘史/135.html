　　七月，晋祖逖以将韩潜与后赵将桃豹分据陈川故城。韩潜与豹相守四旬，逖军粮尽，恐豹视虚来攻。逖计以布囊盛土，使千余人运以馈潜，又将数千人担米息肩于道，待豹兵逐之，即弃之而走，以其是实。<br><br>　　时豹兵亦粮尽，士卒久饥，见逖运粮千余人过去了，后又数十人担米至，豹兵逐而获之是米，将来见豹。豹果以为逖士卒丰饱，因是大惧，连忙使人回襄国运粮。使人去了，运得粮米将至，祖逖闻知，又遣人密使韩潜率精兵五千，从小径邀之。<br><br>　　运粮军人见兵至，皆弃粮车而逃。潜尽获其粮米回，以馈三军。<br><br>　　桃豹粮尽数日，运来的粮又被韩潜夺去，恐士卒散去，令众至晚遁走去讫。逖知，使潜回，率兵进屯封丘以逼之。逖自以众镇雍丘，于是后赵镇成归逖者甚多。<br><br>　　先是李矩、郭默互相攻击，逖使人去和解，示以祸福，二人遂皆受逖之节度，于是朝廷诏加逖镇西将军。逖与将士同甘苦，约己务施，劝课农桑，抚纳新附，虽疏贱者，皆给以恩礼。<br><br>　　河上诸坞，先有子任在后赵者，皆得两属。时遣游军伪抄之，明其未附，坞上皆感恩。后赵有异谋，辄以相告，由是多所克获，自河以南，多叛后赵归晋。逖练兵积谷，为取河北之计。<br><br>　　后赵王闻知边境戍守之人，反己附逖，心甚患之。