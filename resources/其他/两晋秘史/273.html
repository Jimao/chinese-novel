　　却说秦都督吕光既平龟兹国，又得鸠摩罗什相助，有留恋龟兹之志。罗什劝之曰：“龟兹国王尚在西地，士民归之，君若不思东还，诚恐兵至，死无葬身之地矣。”光曰：“甚是。”<br><br>　　因此吕光始传令三军，以骆驼二万余头，及外国珍宝并珍禽怪兽千有余品，骏马万余匹，收拾东还。<br><br>　　兵至凉州，凉州刺史梁熙与众谋，闭城拒之。高昌太守杨翰曰：“光新破西域，兵强气锐，闻中原丧乱，必有异图，若出流沙，其势难敌。高梧谷口险阻之要，宜先守之而夺其赀，彼既穷竭，可以坐制。如以为远，伊吾关亦可拒也。度此二厄，虽有子房之策，无所施矣。”熙不听，姜水令张统曰：“今唐公苻洛，上之从弟，勇冠一时，若奉为盟主，以率群豪，则光虽至，不敢异心。资其精锐，东合四州，扫凶残，宁帝室，此桓、文之举也。”熙又不听，而反遣人杀洛于西海。吕光闻翰谋，惧不敢进，杜进曰：“熙文雅有余，机鉴不足，终不能用。　　宜及其上下离心，速取之。“光至高昌，翰以郡降。<br><br>　　至玉门，梁熙移檄责光擅命还师，遣其子胤率众一万拒之，光破擒之。武威太守彭济执熙以降，光杀之。光入姑臧，自领凉州刺史。郡县皆降，独酒泉西郡太守索泮不下。光攻而执之，索泮不降，泮曰：“将军受诏平西域，不受诏乱凉州，梁公何罪而将军杀之？泮今被执，不能报仇，主灭臣死，固其宜也。”<br><br>　　光皆杀之。主簿尉祜奸佞倾险，与济同热熙，光宠信之。祜谮杀名士十余人，凉州人由是不悦。