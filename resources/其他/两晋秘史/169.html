　　冬十二月，后赵王石勒欲自将兵去救石虎。石生、程遐等固谏曰：“大王乃一国之主，不可擅离，宜命将往救之。”勒大怒，乃按剑叱遐等，谓记室参军徐光曰：“庸人之情，皆谓刘曜锋不可挡。昔日刘曜为将时，引甲十万，攻一城而百日不克，师老卒怠，吾以初锐击之，一战可擒矣！若洛阳不守，曜必自河北卷席而来，吾事去矣。卿以为何如？”徐光曰：“刘曜乘高候之势，而不能进临襄国，偏守金墉，此其无能。为悬军三时，无攻战之利，以大王威略临之，彼必望旗奔败。今此机会，所谓天授，授而弗应，祸之攸集乎？定天下在今一举矣！”勒笑曰：“光之言是吾志也！”勒又问于佛图澄，佛图澄曰：“大军若出，必擒刘曜，又何必问耶？”<br><br>　　于是勒乃使内外戒严，令石堪去会荥阳，石虎进据石门，勒自统步卒四万，济自大竭，谓徐光曰：“刘曜盛兵于成臯关上，乃上策也；阻洛水，其次也；坐守洛阳，此成擒矣。”先是，大堨江水流澌风猛，人皆难度；及勒军至冰泮，风停浪息；及勒军渡毕，流澌大至，狂风亦起。勒大喜，以为神灵之助，乃改其地名曰：“灵昌津”。领兵复至成臯，勒见赵无守兵，大喜，举手加额曰：“此天助我也！”传令士卒卷甲衔枚，倍道兼行，出于鞶、訾之间。<br><br>　　时赵王刘曜与嬖臣等饮博，不抚士卒，左右或谏，曜以为妖言，斩之。俄而洛水侯者与后赵前锋交战，擒羯送之。曜闻之知勒自来，色变，使释金墉之围，陈于洛西，众十余万，南北十余里。勒望见之，喜曰：“可以贺我矣！”率步骑四万入洛阳，令石虎引步卒一万攻赵中军，石堪以精兵二万击其前，石勒自将后应。　　次日，见洛阳城内兵出，料必来战。曜见石勒大惊，急使平先领兵三万为前锋，自统大众后应。平先与石堪大战于西阳门，石勒亦自贯甲冑，引兵五千出阊阖门，夹攻之。<br><br>　　曜闻之，乃自饮酒数斗，率步兵一万至西阳门，两军吶喊交战。忽山后面一彪军出，旌旗两路分开，一队马出，打龙凤日月旗，四斗五方旌旗，金爪银钺，黄钺白旄，黄罗锁金凉伞盖下，石勒浑身金甲，腰挂宝刀，立马阵前。骂：“曜弒君逆贼，背主奴家！”曜大怒，挺戟向前来杀石勒。勒副将李丰挺枪出马来迎，不上三合，曜被伤其手，弃戟而走。曜少时淫酒，末年更甚，是日交锋，又饮酒而出，因此昏醉，大败奔逃。走至石渠，醉堕冰上，被石堪追及执之。<br><br>　　当石勒见执了刘曜，乃急下令曰：“吾所擒者，刘曜耳，今已获之，其余众兵，随纵其归命之路。”于是其众都降。　　前赵王曜之太子刘熙，见父被执，乃率百官、领家属余兵开城门，奔上邦去讫。<br><br>　　石勒便鸣金收军，将刘曜监归襄国，使多兵严守。勒使刘曜与其太子熙书，谕其来降。曜乃不听，但嘱熙与诸大臣：“维持社稷，勿以我为念。”勒大怒，令左右杀之。<br><br>　　乙丑四年。先，苏峻叛时，逼居民聚之后苑，使其将匡术守之。至是，光禄大夫陆华及弟玩说术，以苑城附于西军，百官皆赴。钟雅曰：“奉帝出西军。”事泄，苏逸使任让将兵入宫，收刘超、钟雅二人，成帝抱持悲泣曰：“还我侍中、右卫！”让夺而杀之。因此，成帝不能出。<br><br>　　却说祖约闻峻死，备据历阳。温峤使冠军将军赵胤，率一万之众攻拔历阳。约势穷，乃奔走后赵，降于石勒。<br><br>　　却说赵王曜已死，其太子刘熙恐勒再至，乃与南阳王胤，商议走保秦州。当尚书令胡勋曰：“今虽丧君，境土尚完，将士不叛，当并力拒之，若不能拒，走未晚也。”胤以胡勋阻众，谋激天子斩之，遂领百官奔上邦，关中大乱。右卫将军蒋英拥众十万，据长安，遣使遂降于后赵王勒，勒使石生率众赴之。