　凉自丞相宋混死后，张天锡专执朝政。张玄靓庶母郭氏，以张天锡专权，与大臣谋欲诛之。事泄，天锡反将郭氏皆杀之，遂弒玄靓，自称凉州牧、西平公。时年十六，遣司马秦奉诣建康请命，晋帝从之，诏封锡西平公。<br><br>　　却说匈奴刘卫辰以众作叛，代王什翼犍急点兵三万攻卫辰。时河水未合，犍命将士以苇结组纽流澌，俄而水合，然而不坚，乃散苇于其上，冰草相结，有如浮梁，兵乘以渡。卫辰不意兵卒至，大惊，遂引左右西走去了。什翼犍不追，收其部落之十六七而还。卫辰奔降秦，春送还朔方，遣兵戍之。<br><br>　　代王什翼犍性宽厚，郎中令许谦盗绢一匹，知而匿之。谓左长史燕凤曰：“谦盗绢，吾不忍视谦之面，卿慎勿泄。若谦惭而自杀，是吾以财杀士也！”尝讨西部叛者，流矢中目，既而获射者，群臣欲脔割之，代王曰：“彼各为其主耳，何罪之有？”遂释射者，是以士民附者众耳。