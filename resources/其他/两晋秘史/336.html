　　却说诸葛长民闻知刘裕有文书来说回京，实时聚集王用相、吴兰等众商议依计而行，令人引兵埋伏去讫。自排饮馔，引领百官，来新亭迎候。频日不见其来，又等至次日，忽见尘头起处，一簇轿马，约有千人，飞奔前来至近。长民心道必是刘裕到亭，视之是参军王镇恶，镇恶与长民相见，便问：“刘公来到不曾？”王镇恶答曰：“他在后，与我相迟二日起程。”<br><br>　　言讫，辞了长民，众军行至京城之下屯祝长民信镇恶之言，与公卿只在新亭等候。<br><br>　　却说刘裕探知长民出迎新亭，连夜驰入东府坐住，点鼓聚集官吏，晓谕：“长民反，因此收其兵符，密授丁旿之计，如此如此。”丁旿得计，依计而行。即令人出叫参军王镇恶引众入城，屯扎府前。又令人前至新亭，报说刘公从水路而还，叫公卿回来议事。使人得令，将此言即去报知长民公卿以下。公卿闻之大惊，长民与众急还至府门，入府内不见刘裕，只见丁旿自内慢出，坐于厅上。长民大怒曰：“汝等小人，何敢无礼？”言犹未了，被丁旿向前推倒，拔所佩之剑斩之。人首落地，众皆大惊，便欲来斩丁旿。时刘裕急出府堂坐定，大喝：“不得无礼！长民谋乱，故令丁旿杀之！”言讫，众各向前行礼，拜伏在地。　　裕令众官且散，只留下王用相、吴兰、黄顾、程辑四人夜宴。四人魂不附体，皆立于阶下，余公卿以下皆散。裕问四人曰：“你四人整日到诸葛长民家商议，不知何事？”用相曰：“无非只是人情礼节而已。”裕曰：“然纸中写者何事？”用相等皆讳无甚事。裕乃唤出庆童对证，用相曰：“汝于何处见来？”庆童曰：“你回避了我众人，和五人一处画字，如何赖得？”用相曰：“此贼与长民侍妾通奸，诬陷主人，今陷我等，不可听也！”裕曰：“既有证见，何为陷也？”言讫，喝令左右将四人去斩首号令。言未了，武士即将四人枭首号令，回来报知。裕乃唤参军王镇恶、龙骧将军蒯恩等一班人皆入，裕出义状示之，王镇恶曰：“明公今日何如？”裕曰：“据此情形，吾欲废其君而吊其民，择有德者而立之。”镇恶曰：“不可！<br><br>　　明公威服四海，号令天下，盖有晋家苗裔故也。征讨有名，赏罚有制，军民咸助，所以常胜，不如存之，俾绝往古来今之议论也！“裕曰：”既不然，吾欲将长民一家老小诛之，必欲得其书罪恶以示于众。“镇恶曰：”丞相之意如何？“裕曰：”不诬之以谋反，岂能族诛乎！“镇恶曰：”事已至此，释之恐难。“裕意遂决，连夜尽收长民家小及弟黎民，付廷尉问罪明白，拿王用相等五家老小入官，明正反逆之罪。次日判赴各门处斩，良贱死者五百余口，内外官民无不嗟叹。<br><br>　　时裕得丁旿而诛长民，时人为之语曰：“勿跋扈，付丁旿。”　　七月，朱龄石等大军往白帝城，取出一函书见曰：“卿众军悉从外水取成都，臧熹从内水取广汉，老弱乘高鉴从内水向黄虎。”龄石遂从其计。于是诸军倍道兼行。谯纵果使谯道福以重兵守涪城。龄石从内水至平模，去成都三百里祝纵遣侯晖夹岸筑城以拒，龄石谓刘钟曰：“今贼严兵固险，攻之未必能猝拔，且我意欲养威蓄锐静伺其隙，然后乘时而攻，则彼当其懈，我居其逸，策之无不胜矣，君意以为何如？”钟曰：“不然，前声言大众从内水，道福不敢出涪城，今大军猝至，候晖之徒已破胆矣！所以阻兵守险，是其惧不敢战也。因而攻之，其势必克。若缓兵相守，彼将知吾虚实，涪军忽来，并力拒我，求战不获，军食无资，三万余人，悉为谯子虏耳！宜急攻之。”<br><br>　　龄石从之。七月，以兵攻其北城，克之，执斩侯晖，南城亦自惊溃。于是龄石令三军舍船步进，以攻贼营。贼营将次望风溃逃，谯纵弃城出走，尚书令马耽封府库以待晋师。龄石遂入成都，诛谯纵亲百余人，余皆安堵，使复其业。<br><br>　　纵走出拜墓，其女曰：“走必不免也！不如死于先人之墓可也！”纵不从，投道福，道福不纳而去，纵大哭一场，乃自缢而死。<br><br>　　龄石闻纵死了，乃送马耽于越隽。耽曰：“朱侯不送我京师，欲灭口耶！我必不免！”乃自引绳而死了，宗人收葬之。<br><br>　　朱龄石遣人入建康报捷，晋帝大悦，下诏以龄石进监梁、秦州六郡诸军事，因此西蜀平静。