　　却说辽东太守庞本以私憾杀东夷校尉李臻，附塞鲜卑素喜连、木丸津，遂陷诸县，屡败群兵。东夷校尉封释病不能讨，民皆失业，归慕容廆者甚众。廆少子慕容翰言于廆曰：“自古有为之君，莫不尊天子以从民望得成业者也。今连、津寇暴不已，不若数其罪，上则兴复辽东，下则并合二部，忠义彰于本朝，私利归于我国，此霸王之基也。”廆笑曰：“孺子乃能及此乎！”遂使翰为前锋，自后接应，来讨连、津二部。素喜连、木丸津以兵迎敌，与翰交战一阵，被翰斩之。二部之众，尽降于廆。时东夷校尉封释病中得慕容廆剪除连、津二部，心中大喜，遂使人请廆入城，排宴待之。谓曰：“释屡遭二部寇患，未能殄灭，今得将军绝之，无恩可酬。释今病笃，料不能起，倘吾死后，吾孙封奕颇谙武艺，望将军收留之。”言讫，命奕拜廆，廆亦还半礼。廆曰：“足下善养贵恙，不必虑后。吾即回兵。”<br><br>　　释将金宝谢廆，廆受之还镇。后释卒。廆闻知，乃使人召封突至，与谈终日不倦，应对如流。廆悦之，曰：“此乃奇士也。”<br><br>　　称为小都督。释又有二子封浚、封柚，闻父卒，皆来奔丧。廆召见之，曰：“此克家之令子也。”以道远不通，皆留之。以浚为参军，以柚为长史。<br><br>　　六年正月，汉主聪闻太保刘殷二女美色，欲纳之为贵嫔。<br><br>　　当太弟刘乂固谏曰：“刘殷与陛下同姓，与先帝有连支之派。<br><br>　　今此二女与陛下有兄妹之亲，不可立也。“聪谓乂曰：”此女皆姿色绝世，淑德冠时。且太保于朕实有不同，卿何必固谏耶？“乂曰：”五百年前共一太祖，可乱伦乎？“当李弘议曰：”太保胤自有周，与圣源实别，殿下若以同姓为碍，且魏司空王基，当世大儒，岂不达礼？为其子纳司空王沉女为妻，以其姓同而源异，故尔谐耳，今何必拘此也！“刘乂又固谏。聪问太宰延年，对曰：”太保自云刘康公之后，与陛下殊源，纳之何害？“于是太弟乂无对。聪大悦，赐金六十斤，曰：”卿当以此意谕吾子弟辈耳。“于是命李弘以玺册立刘殷二女为左右贵嫔，又纳刘殷孙女四人为贵人。因此六刘之宠，冠于后宫。<br><br>　　聪恋色，稀出设朝，百官奏事皆中黄门决之。<br><br>　　忽一日，汉主聪谓怀帝曰：“卿昔为豫章王时，朕尝与王武子造卿，卿赠朕柘弓银研，卿颇记否？”怀帝曰：“臣安敢忘之，但恨尔日不早识圣颜。”聪曰：“卿家骨肉，何相残如此？”帝曰：“大汉将应天受命，故为陛下自相驱除，此殆天意，非人事也。如臣家若能奉武帝之业，九族敦睦，陛下何由得之？”聪大喜，以小刘贵人妻帝，曰：“此名公之孙也，卿善遇之。”<br><br>　　却说故新野王牙门将胡元，聚众于竟陵郡，以杜曾为竟陵太守。曾能披甲游于水中不溺，人莫能获。凡出军交战，胜则追掩，败则入水，以此人皆畏服，勇冠三军。与胡元寇掠荆土，招集亡众，威名益振。