　　十一月，平州刺史崔毖以士民多归慕容廆，心甚不平。乃密遣人阴说高句丽、段氏、宇文氏，约使起兵共攻之。毖所亲高瞻力谏曰：“慕容氏部下军多将广，智足深谋，更兼霸地千里，粮料山积，攻之难克，退之结怨，莫若含忍以候其变，然后可为之。”<br><br>　　毖不从，发使去三国讫。不旬日，皆执兵而至，于是宰牛杀马，犒劳三国之兵讫。三国合兵，共五十三万。次日起行，来伐慕容廆。兵至城下，廆诸将请击之。廆曰：“彼为崔毖所从，邀一切之利，军势初合，其锋甚锐，不可与战，当固守以挫之。彼乌合而来，未相归服，久必携贰，然后击之，破之必矣！”诸将默然，于是三国进兵攻棘城，廆令将士闭门自守，并不出战。过数日，计以牛酒使人独劳宇文氏，请兵退和。宇文氏受之，崔毖、段氏二国，果疑宇文氏与廆有谋，各引兵归。<br><br>　　时宇文氏士卒二十余万，连营四十里，其大将悉独官曰：“二国独归，吾独取之！”因是进兵，慕容廆使人召使其子慕容翰，将兵人屯于徒河。翰人归城内，见父廆曰：“彼众我寡，难以取胜，儿欲为奇兵于外，伺其间而击之，若并兵为一，取得专意攻城，非策之得也。”魔从之。翰选精兵三千骑，屯于五十里之外。<br><br>　　悉独官闻之曰：“翰远归而不入城，或能为患，当先取之。”于是分遣五千骑击翰，翰计以三千精兵伏于暗谷中，又使人假为段氏使者，逆于道，假说大路有伏兵不可行。宇文氏信之，引兵从小路进发，至翰设伏之处。将过大半，一声鼓响，伏兵从暗谷中杀出，翰自以兵出迎，塞住去路。宇文氏兵被翰杀死，十停去其七停，余者尽被杀之。<br><br>　　翰忙使人入城报廆，使出兵击其前，又使部将乘胜径进袭其后，自于中间接应前后。于是廆知翰胜进兵，乃自披挂，率众出城大战。前锋始交，后兵接战，两下夹攻，杀伤甚众。战至十五合，翰率二千骑，从旁直入其营，纵火焚之。风起火发，宇文之兵烧死大半。宇文之众大败，折去三十万人，悉独官仅以身免而还。廆尽俘其众，获皇帝玉玺三纽。崔毖闻之，惧奔高丽，廆入于平州，不忍绝其类，反以其子崔仁镇辽东，官府百姓，安堵如故。廆以高瞻为将军，瞻称疾不就。廆数临其家候之，抚其心曰：“君之疾在此，不在彼也！今晋室丧乱，孤欲与诸君共靖世难，拥戴帝室，奈何以华夷之异，介然疏之哉？夫立功立事，惟问志何如耳？”瞻犹不起，廆颇不平。瞻以忧卒。于是廆引众还镇，使裴嶷奉表，并将所得玉玺诣建康献之。