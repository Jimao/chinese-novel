　　己酉五年正月，南燕王超正旦朝会群臣，叹太乐不备。超曰：“孤每恨朝会缺此乐音，吾与卿等大臣商议，掠晋人以补伎。”韩（讠卓）曰：“先帝以旧京倾覆，戢翼三齐，陛下不养士息民，伺衅恢复，而更侵掠邻国，以广仇敌，可乎？”超曰：“吾志已定，不听卿言。”遂使公孙五楼兄归将兵寇宿、豫，拔之，大掠而去。简男女二千五百人，教之以乐。五楼等总朝政，宗亲并居显要，内外无不惮之。<br><br>　　五月，太尉刘裕闻南燕王慕容超大掠宿、豫男女二千余人，乃大怒，将欲伐燕，朝廷不许。刘裕抗表要伐南燕，朝议皆以为不可。惟孟昶、谢晦、臧熹劝行，裕以昶监南府事。苻氏之败，王猛孙镇恶来奔，骑射不能及人，而有谋略，善果断，善论军国大事，或荐之于裕，裕语悦之，因留宿。明日谓参佐曰：“吾闻将门有将，信然。”即以为中军参军。<br><br>　　史说王镇恶，北海人也。祖王猛，仕苻坚，位兼将相。镇恶以五月生，家人以俗忌，欲令出继疏宗，其祖猛曰：“此儿非常，昔孟尝君恶月生而相齐，是儿亦将兴吾门矣！”故取名为镇恶。年十三，有大志，而苻氏败，寓食龟池人李方家。方善遇之，镇恶谓方曰：“若遇英雄主，要取万户侯，宜当相厚报耳！”至是刘裕召为参军，果应其言矣。<br><br>　　四月，裕以刘毅镇姑孰，自领众欲行。当毅闻知，固止之曰：“昔苻坚侵境，谢太傅犹不自行。宰相远出，倾动根本。<br><br>　　公既受辅朝政，岂可远离？宜委别将讨之！“刘裕犹豫，谢景仁独上言曰：”公建桓、文之烈，应天人之心，虽业高振古，而德刑未树。正宜推亡存固，广振威略，平定之后，养锐息徒，然后观兵洛汭，修覆陵寝可也，岂有纵敌贻患者哉？“裕曰：”然！“于是引军速行。<br><br>　　史说王昙首，太保弘之弟也。幼而素让，以兄弟分财，昙首惟取图书而已。因刘裕聚兵讨慕容超，与弟王球前来投伍，刘裕因谓曰：“卿并膏粱世德，乃能屈之于戎旅耶？”昙首答曰：“既从神武，自使懦夫立志耳！”时谢晦在座曰：“仁者果有勇也！”裕大悦，以为镇西长史。裕率舟师，自淮入泗，军至下邳，留辎重，步进至琅玡，所过皆筑城留兵守之。王镇恶谓裕曰：“燕人若塞大岘之险，或坚壁清野，大军深入，不惟无功，将不能自归，奈何？”刘裕曰：“吾虑之熟矣！鲜卑贪婪，不知远计，近利虏获，退惜禾苗。谓我孤军远人，不能持久，不过进据临朐，退守广固。彼不能守险、清野，敢为诸军保之。”言讫，明日出行。