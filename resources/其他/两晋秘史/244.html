　　甲戌二年二月，孝武帝设朝，闻桓温死，降诏以谢安为总中书。时天子幼弱，外有强臣，安与坦之尽忠辅卫，晋室幸得太平。而谢安好声律，期功之惨，不废丝竹，士大夫多效之，遂以成俗。当王坦之以书苦谏之曰：“今主上幼弱，藩臣多强，以为元宰如何不出趋朝参理政事？而嗜声律，期功之作，不为苍生国家之计耶？”又曰：“天下之宝，当为天下惜之，勿使弃之也！”安不能从，犹是人竞效之。<br><br>　　乙亥三年夏五月，王坦之卒，少帝以谢安为扬州刺史，桓冲为徐州刺史。<br><br>　　六月，秦清河武侯王猛寝疾，秦王坚亲为祈郊庙，又遣侍臣祷河、岳，为猛祈禳。猛疾少瘳，乃遣人入朝上疏，秦王坚开读曰：不图陛下以臣之命而亏天地之德，开辟以来，末之有也。<br><br>　　臣闻报德不如尽言，以垂殁之命，窃献遗忠：伏惟陛下威烈振乎八方，声教光乎六合，九州岛百郡，十居其七，平燕定蜀，有如拾芥。夫善作者不必善成，善始者不必善终，是以古先哲王，知功业之不易，战战兢兢，如临深渊，伏惟陛下，追纵前圣，天下幸甚！“秦王坚览之，悲恸流涕，是日亲与太子至丞相府中，视王猛之疾，访以后事。秦王坚与太子诸臣，直入卧内。秦王坚曰：“数旬不见卿朝，谁知卿疾甚重，朕甚隐忧，代祈郊庙，以庇于卿。今来视卿，倘尔不豫，有何见示？”王猛曰：“陛下明见千里之外，古今兴亡，必所尽知。然晋室僻处江南，乃正朔相承，上下安和，臣殁之后，愿勿以晋为图。鲜卑、西羌，我之仇敌，终为大患，宜渐除之。”言讫而卒，年五十二岁。　　秦王坚与群臣皆大哭之，坚谓太子苻宏曰：“天不欲使吾平定六合耶，何夺吾景略之速也！”言毕又哭，命大殓化之讫，乃大哭，引太子宏归宫而去。<br><br>　　次日，大宛国进贡，献大马千里驹，皆汗血，朱鬣五色，凤鹰麟身，及其它珍异宝五百余种至。秦王坚谓百官曰：“吾思汉文之返千里马，咨嗟美咏，今大宛所献之马，其悉返之，庶克念前王，彷佛古人耳，汝群臣可作《止马诗》，而遣其使还国，示无欲也。”于是群臣作《止马诗》，令使人领前宝物，还国去讫。<br><br>　　先是高陆人王木，穿井得龟一只，大三尺，背有八卦。木进于秦王坚，坚命养之于池中，日以粟与之食，及此而死。太仆奏知秦王坚，坚命藏其骨于太庙。其夜，庙丞高虏梦龟谓之曰：“我出本将归江南，遭时不遇，陨命秦廷。”次日，高虏大惑其梦。又有一人至谓虏曰：“吾昨夜梦神龟言吾三千六百岁而终，终必妖兴，亡国之征也，此梦未审主何吉凶？”虏意遂明，乃曰：“不主甚事，主国家不久衰也，汝休得漏言。”<br><br>　　因此二人秘之，不敢传出。　　却说秦王坚自平诸国之后，国内殷实，遂示人以奢侈，悬珠帘于正殿，以集群臣。尚书郎裴元略谏之，秦王坚大悦，命去其珠帘，以元略为谏议大夫。<br><br>　　初，秦王坚母少寡，将军李威有辟阳之宠，史官载之于史。<br><br>　　至是坚榷起居注》观之，见其事惭怒，即焚其书，大检史官，将加其罪，时著书郎赵泉等已死，始乃止之。