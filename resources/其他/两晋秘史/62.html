却说祁弘等率群臣入内奏曰：“臣等奉东海王命，引兵至此，迎请陛下车驾回洛阳旧都。”帝曰：“游子思故乡，朕欲还洛久矣。卿等既来保朕，目下即行。”于是，惠帝诏集百官文武皆起行。山径又狭，不堪车驾，帝乃乘牛车而行，百官步走，跋涉艰难。当东海王越引群臣道左拜迎，帝车驾入洛阳还宫，命工修葺宫室殿宇，复太庙社稷台剩六月，立皇后羊氏，以东海王越为太傅，录尚书事，以范阳王虓为司空，命其镇邺城。帝辄与群臣论众务，讲议经籍。<br><br>　　晋室悠悠百二秋，何事干戈战不休？<br><br>　　只因骨肉相残害，致使胡人窃位羞。<br><br>　　却说李雄占据益州，国富兵强，群臣劝进大位。于是雄即帝位，国号“大成”，追尊父李特曰景皇帝。时范长生至成都，雄感前恩，门迎执板人内，拜为丞相，尊之曰“范贤”，至是以为天地太师。时诸将恃恩互争班位，尚书令阎式请效汉晋故事，立百官制度，雄从之。