　四月，刘聪之子刘粲欲杀太弟刘乂，无计，因与左右近侍商议，使太弟党谓乂曰：“适奉中沼云，京师将有变，宜束甲以备。”乂信之，命宦官皆裹甲。粲以其计告靳准、王沈二人。<br><br>　　次早白汉主聪曰：“太弟将为乱，自与宦官皆裹甲矣。”聪大惊，使人探之，东宫宦官果皆裹甲，因此信之。大怒，命靳准持军收东宫官属，坑士卒万五千余人，废刘乂为北部，刘粲寻使靳准杀之。乂形神秀爽，宽仁有气度，故士心多附之。汉主聪闻其死，哭之曰：“吾兄弟止予二人而不相容，安得使天下知吾心耶？”言讫，命厚葬之。<br><br>　　时六月，豫州牧荀组及冀州刺史邵续、青州曹嶷、宁州王逊等，皆表劝晋王进尊号。晋王不许。