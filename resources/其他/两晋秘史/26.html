　　第二十七回至四十八回，起自西晋惠帝永康元年庚申岁，止于惠帝太安二年九月，首尾共十三年事实。<br><br>　　永康元年正月，太子遹见贾谧恃中宫骄贵，心有不平之意。<br><br>　　贾谧闻知其怨己，乃谗于贾后曰：“今太子多蓄私财以结小人者，为贾氏故也，不如早图之，免累三族。”后曰：“然！”　　乃使人召其妹贾午入宫，谓曰：“今闻人言太子欲结党羽，要谋贾氏，吾须废之，恨我未有亲子，奈何？”午曰：“此事容易。娘娘可诈为有娠，待十月满足，内橐物产以瞒朝臣。妹今孕满欲产，权住宫中。倘若生男，娘娘认为己子而抚养之，将来主器，有何不可？然后扬太子遹之短而害之，则贾氏三族安若泰山也。”贾后大悦，曰：“此计甚妙，但吾妹生男方好。”<br><br>　　于是诈为有娠，奏知惠帝。待十月足，午果生子，贾后冒为己生，养在宫中。朝野咸知为韩寿之子，而后借此朝夕图谋害太子之计。<br><br>　　当左卫瓘率刘卞知之，以告张华曰：“今皇后不仁，欲废太子。太子若废，天下谁归？”华曰：“君欲如何？”卞曰：“东宫俊义如林，愿率精兵万人，若得公命，皇太子因朝入录尚书事，废贾后于金墉城，两黄门力耳！”华曰：“今天子当阳，太子人子也，忽相与行，此是无君父而以不孝示天下也。<br><br>　　虽能有成，犹不免罪，况权戚满朝，威柄不一，成可必乎？“贾后探知刘卞欲废己，忙请贾午问计。午曰：“不可杀他，可升而出之。”于是，贾后以刘卞为雍州刺史。刘卞亦知事泄，乃自饮药而死。贾后又问贾午曰：“今事急矣，宜害太子，你有何计？”贾午乃附贾后耳畔言计曰：“如此如此。”贾后曰：“此计甚善。”<br><br>　　十二月，贾后诈称惠帝不豫，使黄门官召皇太子司马遹入宫。皇太子不知是计，即入宫。贾后使人监于别宫，使婢陈舞诈说圣上命赐酒三斤，逼尽饮之。太子推故不饮。陈舞称帝所赐，安敢推？故太子只得饮讫，遂大醉。贾后即召黄门侍郎潘岳作诬太子谋为犯上之书，令属草，使太子书之。太子大醉不醒，遂照草誊写。其书曰：陛下宜自了；不自了，吾当为了之。中宫亦宜速自了；不自了，吾当手了之。与谢妃共安，克期而发，扫除患害。<br><br>　　其时太子醉迷，照草而写之，字半不成，贾后使人补成之，令人扶太子回东宫去讫。次日早朝，惠帝幸式干殿，贾后佯涕哭，将太子书呈与帝览。惠帝大怒，召公卿诸王入内，以太子之书示之，曰：“太子不仁，其书如此，将欲弒朕，合当赐死。”诸王公莫敢言者，惟张华曰：“此国之伏祸。自古帝王因废黜正嫡，以致大乱也，愿陛下详之。”裴頠曰：“可先检校传书者。”又请比校太子手书，恐有诈妄。诸王公议至日西不决，贾后惧事有变，忙上表曰：“太子虽不仁，且赦其死，免为庶人。”惠帝下诏从之。贾后使人将太子司马遹并其子司马霖、司马臧、司马尚皆幽于金墉城，又使人杀其母谢玖，霖寻亦卒。<br><br>　　当太尉王衍上表请离婚，诏许之。