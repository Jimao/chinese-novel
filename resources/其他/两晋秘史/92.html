四月，怀帝被害，凶闻至长安，皇太子业与百官举哀。索綝等请太子业加元服而即帝位。太子既即大位，改号为建兴元年，以梁芬为司徒，曲允、索綝为仆射。是时长安城中户不盈百，蒿荆成林，公私有车四辆，百官无章服印绶，惟桑版署号而已。寻以索綝为卫将军，领太尉，军国之事悉以委之。　　史说索綝，字巨秀，敦煌人也。少有逸群之量。其父索靖，每曰：“綝廊庙之才，非简札之用，州郡吏不足污吾儿也。”　　至是，果应其言。<br><br>　　孝愍帝名业，字彦旗，吴王宴之子，武帝之孙也。初封秦王，及怀帝遇害，大臣立以为帝。在位四年，为汉刘聪将执而弒之，寿四十八。按谥法，在国遭忧曰愍。