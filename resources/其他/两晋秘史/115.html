　　十二月，汉主聪设朝，下诏命排弯驾出畋平阳。汉主自坐车驾，又使愍帝行，车骑将军戎服执戟前导，出平阳门，百姓聚观。内有认得憨帝者，因指之曰：“此故长安天子也。”由是百姓争前而观之，父老皆感叹而有垂涕者。汉主聪出猎罢回宫，太子刘粲言于聪曰：“昔周武王岂乐杀纣乎？正恐同恶相求，为患故也。今日出猎，百姓见晋帝前导，各有思泪，意尚附晋也。不早除之，免贻后患。”聪曰：“前杀庾珉辈而民心犹，如是吾未忍也，且少观之。”<br><br>　　次日，聪命排宴于无极殿，大会文武百官。行酒三巡，汉主又使愍帝劝酒。帝眼中垂泪，只得劝完。汉主又使愍帝洗爵，愍帝亦只得洗爵。污了衣服，欲推更衣而出，汉主不与出外，又使之执盖，憋帝泣而执之。当晋臣多被擒在此者，尽皆涕泣。　　有尚书郎辛宾掩住愍帝，大哭曰：“因不能杀贼保国，使陛下遭辱，臣非贪生。”言讫，夺帝所执盖，来撞汉主。汉主大怒，命武士牵辛宾出殿外斩之，平阳百姓无不嗟叹。有诗曰：晋君忍耻在平阳，可惜辛宾尚书郎。<br><br>　　樽前抱主因身死，提起教人痛断肠。<br><br>　　时洛阳守将赵固、河内太守郭默皆引兵侵汉，扬言曰“要当生缚刘粲，以赎天子。”刘粲大惊，言于汉主聪，命将愍帝杀之。因此晋帝遇害于平阳，谥曰孝愍。　　按西晋四帝共五十二年，始于武帝乙酉篡魏自立，终于愍帝丙子为伪汉刘聪所灭。<br><br>　　却说晋王睿躬亲课督农桑，二千石长吏以入谷多少为殿最，诸军各自佃作，即以为禀。而辽西公段疾陆眷卒，其子劝叔父涉复辰自立，末柸深恨之，乃诈奔丧，乘虚以众入内，袭杀复辰，复辰无备被害。于是，末柸自称为单于，以统大众。