　　十月，怀帝降诏，以琅邪王司马睿为安东将军，都督扬州诸军事，令其镇建业。睿受诏镇建业，以安东司马王导为谋主，令其招纳俊杰，延揽英雄，委以腹心，政事谋之。睿名誉素轻，吴人不附，居久之，士大夫莫有至者，甚患之。其时乃三月上巳，皆当祭祀鬼神。王睿自出观楔，导见之，曰：“今殿下欲招贤纳土，皆不肯至。臣有一策，殿下自坐乘舆，多具威仪部从，与导骏骑并从而行，则吴士观之，道殿下爱士，则吴中豪杰皆来恐后矣。”睿从之。<br><br>　　出祭回来，果有高士顾荣等见之惊异，谓众说礼贤如是，相率拜于道左迎之，扶而送之。导急下马，因谓睿曰：“古之王者，莫不宾礼故老，存问风俗，虚己倾心，以招俊杰。况夫下丧乱，九州岛分裂，大业之兴，急于得人。知此数人，皆吴之所望者，宜引之以结人心。二子若至，则士无不来至。”睿大悦，归府，乃使人造请顾荣、贺循二人。二人皆应命而至。睿拜贺循为吴国内史，顾荣为军师，兼散骑常侍，凡军府政事，皆与谋之。纪瞻为三军祭酒，卞壶为从事。<br><br>　　导又说琅邪王曰：“谦可以接士，俭可以富国，宜以清静为政，抚绥新旧，则天下归心焉。”睿纳之，故江东百姓归心附之。睿颇好酒废事，导以为言，睿遂命酒瓶覆之，于是绝不饮酒。　　史说琅邪王司马睿，字景文，宣帝之曾孙，琅邪恭王司马觐之子也。生于洛阳，有神光之异，一室尽明。及长，白毫生于目角之上，隆准龙颜，目有精耀，顾盼炜如也。年十岁为琅邪王，有令誉。侍中稽绍曰：“琅邪王毛骨非常，殆非人臣之相也。”后果应稽绍之言。<br><br>　　五月，先，公师藩既死，其党汲桑逃还苑中，聚众声言为成都王报仇；以石勒为前驱先锋，所向辄克，遂进攻邺城。时邺中空竭，而新蔡王腾资用甚饶，性吝啬，无所赈惠。临急乃赐将士米各数升，帛各丈尺，于是人不为用。因是桑遂攻入邺，杀腾，烧宫，大掠而去。南击兖州。越闻腾被杀，乃遣将军苟晞以军三万去讨。大军行数日，到兖州，与桑交战五十余合，胜负未分。自此相持数月，大小二十余战，互有胜负，亦各安营相持。