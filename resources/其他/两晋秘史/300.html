　　后秦王姚兴遣姚硕德以兵二万，去伐西秦。西秦王干归使将军慕九等以兵二万五千屯守。秦军樵彩路绝，秦王兴闻知，潜引兵一万救之。干归闻之，亦引铁骑数千，前候秦兵。会大风，浓雾昏，与中军相失，入于外军，被兴军杀败而走。其众皆降于兴。兴进军袍罕，干归奔金城，将复西走，谓诸帅曰：“今秦王兴军势盛大，吾兵寡弱，不如早避，举兵而去，庶几得免，卿等宜留此降秦，以全宗族。”众皆曰：“死生愿从陛下！”干归曰：“今吾将寄食于人，若天未亡我，庶几异日克复旧业，与卿等相见，今随而死，是无益也。”乃大哭而别，干归乞降于南凉。南凉王利鹿孤待以上宾。秦兵既退，南羌梁戈等使人密招干归。干归将应之，欲以白利鹿孤。干归惧为所杀，乃送太子炽盘等于西平，南奔袍罕，遂降于秦。久之，炽盘亦逃归。<br><br>　　十二月，有星孛于天津，元显以星变解录尚书事，复加尚书令。吏部尚书车胤以元显骄恣，白会稽王道子，请禁抑之。<br><br>　　元显问道子曰：“车武子屏人言及何事？”道子怒曰：“尔欲幽我，不令与朝士语耶！”元显出，谓其从曰：“胤间我父子，吾必杀之！”胤惧自杀。<br><br>　　时魏太史屡奏天文乖乱。魏王珪自览占书云：“当改王易政。”乃下诏风励群下，以帝王继统，皆有天命，不可妄干。<br><br>　　又数变易官名，欲以厌塞灾异。