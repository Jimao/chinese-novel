　　却说北魏之先出自黄帝，黄帝之子昌意，昌意之子受封北国。有大鲜卑山，因此以为号。其后世为君长，统幽都之北，广漠之野。畜牧迁徙，射猎为业，淳朴为俗，简易为化，不为文字，刻木结绳记事而已。时事远近，人相传授，如史官之纪录焉。黄帝以土德王，北俗谓土为拓，谓后为跋，故以为氏。<br><br>　　其裔始均事尧时，逐女魃于弱水。北人赖其勋，舜后命为曰祖厯。三代至秦汉，獯鬻、玁狁、山戎、匈奴之属，累代为害中州。而始均之裔不南下，是以载籍无闻。积六十七代，至成皇帝，讳毛方，统国三十六，大姓九十九，威振北方。宣帝南迁大泽，方千百余里，厥土昏冥沮洳，谋更南迁，未行而崩。献皇帝时，有神人言：“此地荒遐，宜徙建都邑。”献帝年老，仍以位授子圣武皇帝，命南移。山谷高深，九滩八阻，于是欲止。有神兽似马，其声似牛，导引历年，乃出，始居匈奴故地。<br><br>　　其策略多出宣、献二帝，故时人并号曰“推寅”，盖俗云钻研之义。传至拓跋诘汾，为人孤弱，诸部各散。<br><br>　　却说北魏圣武，姓拓跋，讳诘汾，曾亲耕于山泽。忽一日，歘见辎軿自天降下。诘汾奔前去观，见一妇人，生得千娇百媚，万种风流，前来相见。谓诘汾曰：“吾乃上界天女，玉帝因见君祖宗积德，敕吾降凡，与君为室。君不嫌丑陋，乃妾之幸耳。”诘汾曰：“蒙天帝赐有姻缘，何德以当之？”言毕，遂与施禄相携手回第，设筵相待。至夜二人成亲，欢会三日。天女辞曰：“吾今请还天宫，不敢久留。吾昔受命于天，只许三日姻缘，今已满足。吾去之后，期年周时，与君后会于前日相见之处，不可遗忘。”言毕，相辞欲行。诘汾不忍相离，因留恋之，而天女化清风不见。<br><br>　　后诘汾自天女归天之后，光阴似箭，日月如梭，不觉一载。<br><br>　　猛然思起天女临别之言，至是日，依然径入山泽伺候。不霎时，见天女驾五彩祥云，自天下来，抱着一个小儿，近前与诘汾相见。曰：“别来无恙，幸不失信。”以此抱小儿授与诘汾。又曰：“此是君之子，乃当世帝王也，君宜善抚育之。”言毕欲行。诘汾接得小儿，拖住天女曰：“一日夫妻，百夜恩情，自卿归天之后，忘食失寝，要想一会，不能得见。今蒙降临，何忍言去？可同我归第，再叙一夜，明早归天未迟。”天女曰：“此乃天帝之敕，与君姻缘，只能在此遇，岂敢再延？”语终，化清风不见。因是诘汾垂泪，抱着小儿归家恩养，取名“力微”。<br><br>　　黄帝修德上天知，敕降神女为裔妻。<br><br>　　不觉明年产真主，北代从斯作帝畿。