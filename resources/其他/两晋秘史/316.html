　　戊申四年正月，晋帝设朝，文官武将俱各身披朝服，手执牙笏，齐上金銮殿，各拜舞山呼万岁。近臣奏司徒、扬州刺史王谧薨，无人辅政，晋帝命群臣议任谁人。时左仆射孟昶出朝堂谓众臣曰：“圣上面命我等举贤辅政，此事必须问刘裕、刘毅二人，然后可行。”众臣皆曰：“然！”于是遣尚书右丞皮沈来丹徒，与刘裕、刘毅二人商议。<br><br>　　皮沈问刘毅，毅曰：“既扬州刺史王谧费，卿可回朝奏主上，可使中领军谢混为扬州刺史。刘裕先曾固辞，不肯任扬州，可使镇丹徒，领州以内事，何必再议耳？”皮沈曰：“明公所议者然。”沈辞毅出，又来问刘裕，刘裕未曾出堂，只见刘穆之在内，皮沈曰：“王谧已死，圣上命众臣议立一人，以代谧职，辅朝政。我先问刘毅，刘毅所举谢混可镇，以刘公镇丹徒，领州内事，故又来问刘公何如？”穆之即曰：“刘公未出，君可暂停少刻，待我如厕，入请相见，计议必成。”皮沈在外停立，穆之驰入内，谓裕曰：“今朝廷使皮沈与刘毅和公议事，其语不可从之。”言讫，穆之即出，同皮沈入见刘裕，相见已毕，裕使沈坐谈。皮沈曰：“扬州刺史王谧已死，圣上命群臣议举一人代之，以辅朝政。沈先谘刘毅公，刘毅公议以中领军谢混代之，以明公镇丹徒，领扬州内事。沈不敢自擅，敬参问焉。”裕曰：“卿宜暂退驿中安置，待三思商议，回音与卿还京。”沈即出外，裕召穆之入问曰：“此事何如？”穆之曰：“公今岂得居谦，遂为守藩之将？虽刘毅、孟昶诸公俱起布衣，共立大业，此乃一时相推，故以明公为盟主，非宿定臣主分也，力敌势均，终相吞噬。扬州根本所系，不可假人，前授王谧，事出权宜；今若复他授，便应受制事人，一失于权，无由可得。<br><br>　　明公功高勋重，不可直置畏疑，同使入朝共议。众见公至京邑，朝廷必不敢越公，更授他人耳！“裕曰：”卿乃吾之苟彧也。“于是出堂，召皮沈谓曰：“百里县宰，苟非其人，则民受其殃，何况一州乎？吾自入朝同议，推一能者代之。”因此刘裕与皮沈入京师。<br><br>　　次日入朝堂，聚集文武商议。众群臣见裕自诣，乃不敢别议，因上言曰：“扬州重镇，明公若不自领，谁人敢当？明公可自领之！”裕曰：“汝大臣命孤，吾自受焉。”因是入朝。<br><br>　　却说晋帝闻刘裕入朝，命大臣召刘裕入见。当大臣出引，刘裕至金阶，拜于殿阶之下。帝赐乎身，宣裕上殿，问言毕，刘裕奏曰：“臣托陛下洪威，义军之力，幸灭桓玄，得迎乘舆。<br><br>　　伏望陛下善保龙体，以社稷为重，则天下幸甚矣！“帝曰：”朕之社稷，赖卿再造，今卿回朝，宜辅国政。“众臣奏曰：”今刘裕功盖天下，忠闻九州岛，扬州之任不可付人，宜授与裕带领。“帝曰：”众卿所议，正合朕心。“于是帝以刘裕为侍中、车骑将军、都督中外诸军、录尚书事，带领扬州刺史。刘裕谢恩出朝，复还丹徒京口，与穆之同议后事。<br><br>　　四月，南燕王超祀南郊，有兽如鼠而赤，大如马，来至坛侧。须臾大风昼晦，羽仪帷幄皆毁裂。超惧，以问太史令成公绥，对曰：“陛下信用奸佞，诛戮忠良，赋敛繁多，事役殷重之所致也。”超乃黜公孙五楼等，俄复用之。<br><br>　　却说秦王兴以傉檀内外多难，欲因而取之，乃使韦宗往观之。宗至，傉檀与宗论当世之大略，纵横无穷。宗退而叹曰：“奇才英器，过于华夏，明智敏识，何必读书。乃今知九州岛之外，五经之表，复自有人也！”辞归，言于兴曰：“凉川虽敝，傉檀权谲过人，未可图也！”对曰：“刘勃勃以乌合之众，犹能破之，况我举天下之兵以加之乎？”宗曰：“不然！形移势变，反复万端，凌人者易败，戒惧者难攻。傉檀之所以败于勃勃者，轻之也。今我以大军临之，彼必恐惧以求全。窃观群臣才略，无傉檀比者。虽以天威临之，亦未敢保其必胜也。”兴乃不听，使其子广平公姚弼为将军，敛成率步骑三万袭傉檀，又使仆射齐难率骑兵三万讨勃勃。弼长驱至姑臧，傉檀婴城固守，见弼兵懈怠，夜以奇兵大破之，弼收残兵退屯百里之外，弼兵粮尽，敛成纵兵掳掠。傉檀又计，命郡县悉散牛羊于野，勃勃闻秦兵且至，计排伏兵于左林山谷，自引众退保河曲。齐难不知，遂纵兵野掠，勃勃潜师袭难，擒之，及获其将士万三千余人。于是岭北夷夏附于勃勃者以万数，勃勃皆置守宰而抚之。秦兵败还，秦王兴始悔不听韦宗之言耳。