　　时峤、侃军至笳子浦，峤以南兵习水，峻军便步，传令军中将士不许上岸，有逆者死。　　时苏峻遣人送米一万斛馈祖约，峤参军毛宝闻知，乃告其众曰：“兵法，军令有所不从，温公虽令将兵无得上岸，今贼送米与祖约拒吾，又无大将护卫，安可视其可击而不上岸击之耶？”言讫，乃引兵大喊上岸，往击取之。峻送米人忽见毛宝兵至，乃尽弃辎重粮食而逃，毛宝获之，以济三军。祖约由是饥乏。温峤录宝之功，乃表毛宝为泸江太守，陶侃亦表王舒、虞潭监浙东西军事，郗鉴都督扬州八郡军事，朝廷从之。于是郗鉴遂率众渡江，与峤、侃等会，舟师直诣石头。　　苏峻望峤、侃、亮、鉴等兵大至，面有惧色。乃令其弟苏逸守城，自执兵五万出城屯住，以为犄角。<br><br>　　陶侃既大集各路军马，皆至石头，侃部将李相请筑白石垒，使人上岸守之。于时陶侃传令三军，筑垒于白石，使亮将兵一万守之。<br><br>　　苏峻屡遣人去攻白石垒，不克而退，苏峻心下大忧，急集诸将士商议，当参军匡孝曰：“今陶侃筑白石垒，甚得其宜，进可攻我，退可为居，虽得其计，然白石南寨，其将赵胤守之，势孤易攻克。今夜我引一军抄小路去取寨后，明公可使公子硕以攻其前，两下夹攻，则胤便成擒矣。若克南小寨，则白石垒即易破也。”苏峻然之。　　至夜，匡孝率三千士卒，抄小路而去；峻使其子硕，率五千人去攻寨前。硕兵至半夜，鼓噪直进，胤慌忙披挂上马，正遇苏硕，两下交锋，不上数合，寨后匡孝兵已至，大放火。赵胤军人四下大乱，胤回马走四十里，喊声不绝。众军相杀，止有祖茂跟定王舒突围而走。背后匡孝赶来，胤回马又战十余合。<br><br>　　胤连放二矢，被孝闪过，胤又竭力放第三箭，用力太猛，折了弓与箭，弃弓纵马，穿林而走，去远。匡孝始放火烧其营寨，与苏硕鸣金收军而还。苏峻大喜，重赏诸人。　　温峤见南寨有失，救之未及。于是，使王愆期领军船一百只、兵五千名出战。峻使匡孝来迎，与愆期交战，不上二十余合，愆期大败，损去军船三十只、水军千余人。<br><br>　　赵胤等失南寨，至晚见陶侃，侃甚忧之。侃将孔坦曰：“本不须召郗公，遂使东门无限。今宜遣还京口，虽晚犹胜也。”　　侃然之，乃令郗鉴率众还据京口，立起大业、曲阿、凌亭三垒，以分峻兵之势，鉴从其计。峻果疑之，分兵去攻三垒。又使人持书命祖约攻之。祖约得书，使祖涣、桓抚率七千兵攻湓口。　　涣、抚兵至，毛宝急令民兵三千人，与涣、抚交战。毛宝中矢流血，流髀彻鞍。宝忍痛急使人踏鞍拔矢，血流满鞍。又复出战，勇敢当先。于是士卒竭力一攻，涣、抚大败而走。毛宝追数十里，伤其众五千余人，方始收军还屯。<br><br>　　史说王育，字伯春，少孤贫，每过小学，必欷歔流涕。尝为人牧羊，时有暇即折蒲学书，忘而失羊，为羊主所责，育将鬻己以偿之。同郡许子章，敏达之士也，闻而嘉之，以钱代育偿羊，给其衣食，使与子同学，遂博通经史子集。章以兄之女妻之，为立别宅，分之赀业。因是本州岛太守杜宣，命为主簿。<br><br>　　俄而杜宣左迁万年令，有县令王攸过诣其邑，宣不出迎，攸见而怒曰：“卿往为二千石，攸所敬也，今吾侪耳，何故不见出迎？欲以小雀遇我，使我畏死鹞乎？”王育在旁，执刀叱攸曰：“我府君以非罪黜降，如日月之蚀耳！小县令敢轻辱吾君乎？”以刀欲前杀之，杜宣惧，乃跪下抱育而止。自此知名，后迁为武阳令。为政清约，宿盗逃奔他郡。又迁并州督护，后征讨有功，朝廷拜以为破虏将军。闻知苏峻作逆，温峤奉檄起兵，王育遂以部兵五千人，来会温娇讨峻，温娇以为先锋。　　却说苏峻使韩晁率兵去攻宣城，内史桓彝闻知，以军进屯泾县，方知京口不守，被峻所下，心中烦恼，朝夕忧国。时，长史裨惠劝桓彝曰：“苏峻势大，朝廷莫能制，今吾孤军在此，焉能拒战？不如使君遣人致书，伪与通和，以纾交至之祸，可保吾军民耳。”彝曰：“吾受国恩，义在致死，焉能忍垢蒙羞，与苏贼相通？如其不济，此乃命也。”言讫，即遣副将军俞纵，以兵三千出屯兰石，以拒峻军。<br><br>　　时，韩晃以兵五千来追。桓彝兵至兰石，正遇俞纵军至，军大喊，两下交锋，战不上二十余合，俞纵大败，退守兰石，不敢出战。晃军以未知地理，亦不敢前进。<br><br>　　当俞纵左右劝纵曰：“今韩晃之兵，十分精锐，与战不利，不如退回宣城，另作良图。”纵以刀砍案曰：“吾受桓侯大恩，本以死报，吾之不可负桓侯，犹桓侯之不可负国也！有再言退兵者，定按军法！”言讫，即驱兵出战。纵亲与韩晃力战五十余合，纵力怯，被晃斩于马下。晃麾军大进，来攻宜城。<br><br>　　彝调兵守护城池，并不出战，与晃相持，卒岁粮尽，城中大乱。韩晃探知备细，大驱人马攻城，城陷，桓彝被晃所害，彝妻刘氏、次子桓冲五人逃走外家，得免于难。韩晃既得宣城，使人戍之，自以兵还石头。<br><br>　　七月，却说祖约部将阴与后赵通谋，许为内应。后赵王勒遣将军刘聪率兵二万，济淮攻取寿春。祖约闻之，即勒兵回战，大溃，于是祖约领家属奔走历阳。