　　翔归燕，呈上玺绶，百官朝贺，皝大悦。<br><br>　　燕王皝既受封为王，乃以子恪为度辽将军，率一万五千人去镇平郭。恪既受命，至镇抚旧怀新，屡破高丽之兵。高丽畏之，不敢入境，自此边地安然，民皆乐业。<br><br>　　却说成王寿，初以俭约宽惠，得蜀人心服。李阂还，盛称说邺中繁庶，宫殿装饰；又言赵王虎以刑杀御下，故能控制境内。寿慕之，亦大修宫室。人有小过，辄杀以立威。当仆射蔡兴、李录谏之，皆坐直谏而死。因是民疲于赋役，思乱者众矣。