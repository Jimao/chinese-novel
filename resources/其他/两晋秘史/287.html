　　至四月，魏军粮尽，魏王珪心甚忧之，而问崔逞曰：“目今军粮不继，卿有何计可办？”逞进言曰：“飞鸮食葚而改音，《诗》称其事，今此处甚多，陛下何不使六军取之，以充军食，可支数月耳！”魏王珪曰：“然！”于是传诏六军，速去收葚而食之。兵既收食，忽诸部大人长孙嵩等进言于魏王曰：“葚乃禽兽之食，人若久食必殂，陛下可禁六军勿食。”魏王珪疑崔逞侮慢，而不食则有饥色，欲纵军食之，恐久见殂，心犹豫间，崔逞又曰：“陛下可使六军及时收葚，过时则落尽无矣。”<br><br>　　魏王珪怒曰：“内贼未平，兵众安可弃甲而收葚乎？”遂弗听。<br><br>　　使人诏东平公仪领军还巨鹿。<br><br>　　却说慕容详被困于中山，城中粮尽，遂问于众文武，文武曰：“臣闻魏人军粮亦尽，不久必去，去则可令附近人运之。”<br><br>　　时燕王宝走出中山，清河王会率骑兵三万，迎于荆南。宝怪会有恨色，遂将其兵分给辽西王农及高阳王隆，尽徙蓟中府库，北趋龙城石河。珪引兵一万追之，及宝于夏莫泽，会整阵与战。<br><br>　　农、隆等将南来一千余骑冲之，魏兵大败。农追下百余里，隆谓阳理璆曰：“中山积兵数万，不得以展吾志，今日之捷，令人遗恨。”因慷慨流涕。<br><br>　　会既败魏兵，含恨滋甚。隆屡训责，会益忿怒，遂谋为作乱。宝闻之，密渭农、隆口：“观道通志趣，必反无疑，宜早除之。”农、隆曰：“会远赴国难，逆状未彰而遽杀之，岂独伤父子之恩，亦甚大损威望。”会闻之益惧，夜遣人数百袭杀隆于帐下，慕容农被重创不能起。宝欲讨会，乃佯为好言以安之，计以明日召群臣食宴而杀会。会果至就坐，宝目慕舆滕，滕即起拔刀刺会，伤首不死，走赴其军，勒兵攻宝。宝率数百骑驰走龙城，会引兵追至城下，城中将士皆愤怒，宝令出战，大破之。待御郎高云复夜率兵击之，会众溃奔中山，入见慕容详，详问其故，令人杀之。于是宝以云为将军，养以为子。云，高句丽之支属也，云遂尽心事宝。<br><br>　　时凉王吕光以西秦王干归数反复，令吕延、吕纂举兵伐之。<br><br>　　西秦群臣大惧，请东走成纪，干归曰：“军之胜败，在于巧拙，不在众寡。光兵众而无法，弟延勇而无谋，不足惮也。且其精兵尽在延所，延死，光自走矣。”光军长驱，遣弟太原公吕纂攻金城，天水公吕延攻临洮、武始、河关，皆克之。干归计使百姓哄延兵曰：“干归闻将军兵至，其众溃走，去奔成纪矣。”<br><br>　　延信，欲轻骑追之，司马耿稚谏曰：“干归勇略过人，安肯望风自溃？且告者视高色动，殆必有奸。宜整军而前，使步骑相属，俟诸军毕进，然后攻之，无不克矣。”延曰：“此事是实，君休疑心。”言讫，引兵百追之，与干归遇。延与归对阵，两下交锋，不上数合，延被归斩于马下，其众败走。吕光闻延已死，遂大惊，引兵走还姑臧去了不出。