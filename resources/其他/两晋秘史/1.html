　　却说晋武帝以为天下平息，四海晏然，聚集文武商议罢州郡武备。大臣山涛谏曰：“州郡之兵留防境患，古来有之，岂宜去也？伏望陛下学古制而获大治，慎先谟以怀永图。”武帝弗听，自主决之。次日出诏，往发州郡，命州郡悉去兵政。其诏曰：昔在汉末，四海分崩，刺史内亲民事，外领兵马。今天下为一，当韬戢干戈，刺史分职，皆为汉氏故事。悉去州郡之兵，大郡置吏百人，小郡五十人为例。　　时交州牧陶璜见沼，以为不可，亦上言曰：交州东西数千里，不宾属者六万余户，服官役才五千余家。　　二州唇齿，惟兵是镇。又宁州诸夷，接据上流，水陆益通。州兵未宜约损，以示单虚，州郡之兵，宜存卫边城，不可约损。<br><br>　　时山涛极言不宜去州郡武备，帝拒不纳。至永宁以至盗贼蠭起，州郡无备，不能擒制，天下大乱。<br><br>　　初，鲜卑莫护跋始自塞外入居辽西棘城之北，号慕容部。　　至孙涉归，迁于辽东之北，内附中国。数从征讨，有功拜大单于。至是始叛，以兵五万寇昌黎，此乃戎乱之始。如涛、璜所言，因此各州郡雪片上表，入朝奏知武帝。武帝大惊，急与群臣计议。颁诏去各州郡，命刺史各兼兵民之政，因是州郡镇之政尤繁重焉。天下不宁，其后诸胡因忿愤，杀害长史，渐为民害。是因此当时都御史郭钦等上疏曰：戎狄强胡，历古为患。魏初民少，西北诸郡皆为戎居，内及京兆、魏郡、宏农，往往有之。今虽服从，若百年之后，有风尘之警，胡骑自平阳、上党，不三日而至孟津。北地、西河、太原、冯翊、安定、上郡尽为戎有矣。伏望陛下以平吴之威，谋臣猛将之略，渐徙内郡杂胡于边地，峻四夷出入之防，明先王荒服之制，此万世之长策也。<br><br>　　武帝览之，弗从。曰：“秦始皇时筑墙万里以防胡虏，谁知祸起萧墙之内，不在匈奴之中。今天下一统，谁敢贰叛？”　　因谓群臣曰：“朕闻治天下有道在于得人，卿等何如不举贤良、方正有才之士入用，专进迂阔之言？”言讫，命有司发诏往各州郡，命举贤良、方正、才学之士赴选朝用。<br><br>　　颁诏去讫，大臣何曾上言曰：“臣闻广陵华谭有殊节操，好学敏慧。陛下若能用之，国政可定。”武帝曰：“既有此贤，即宣至京中，亲试策之。”于是遣使往广陵，诏华谭至金阶之下。<br><br>　　谭拜舞毕，武帝亲策之。曰：“今四海一统，万里同风。<br><br>　　然北有未服之虏，西有丑施之氐，故谋夫未得高枕，边人未获晏然，将何以长泯斯患，混清六合乎？“华谭对曰：”臣闻圣人之临天下也，祖干纲以流化，顺谷风以兴仁，兼三才以御物，闻四德以招贤。故劳谦日昃，务在择贤俊，义龙跃，帝道以光也。“武帝嘉其对。又策之曰：”舜以二八成功，文、武以多士兴周，夫制化在于得人，而贤才难得。“谭又对曰：”今州郡贡秀孝，台府简贤良，譬南海不少明月之宝，大宛不乏千里之驹也。“武帝悦之，以为郎中，于是罢朝。