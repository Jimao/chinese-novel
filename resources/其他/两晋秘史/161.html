　　阮咸，字仲容，妙解音律，善弹琵琶。处世不交人事，惟共亲知雅歌酣饮而已。时咸与叔阮籍居道南，宗室居道北。时北阮富而南阮贫。七月七日，俗例曝衣。北阮盛曝衣服，锦绣炫目；咸以竿挂大布犊鼻于庭。人或问之，咸答曰：“未能免俗，聊复尔耳！”人皆悦之，后出补始平太守，放达无稽。<br><br>　　阮修，字宣子，善清言，性简任，不修人事。绝不喜见俗人，遇便舍去。常步行，以百钱挂杖头，至酒店便独酌酣畅，虽遇富贵之人，亦不肯顾。修家无担石之储，晏如也。与兄弟同居，自得林泉之趣。修居贫四十余年，而未有室，王敦等名士敛钱为婚，时慕之者，求人钱而不得。后王祸将及矣，次日入朝奏帝，求出为广州刺史，成帝从之，遂刺史广州矣。<br><br>　　却说南顿王司马宗自以失职怨望，又素与苏峻善，庾亮欲诛之，无罪不敢行。而宗亦欲废执政亮等，中丞钟雅劾宗谋叛，亮乘之使人收宗杀之，降其兄太宰、西阳王羕为弋阳县王。王为宗室近属，乃先帝保傅，亮一旦剪黜，由是愈失远近之心。　　宗之死也，成帝不知。久之，帝问庾亮曰：“常日白头公何在？”庾亮对曰：“因谋反伏诛！”帝泣曰：“舅言人作贼便杀之，人言舅作贼当如何？”亮惧，变色而退朝。<br><br>　　却说后赵王勒用程遐之谋，营邺宫，使养子石虎镇之，守邺城。虎自以为功多，无去邺之意。及修三台，迁其家室而居之，虎由是怨望。<br><br>　　十一月，后赵王勒使石聪率二万骑攻寿春，祖约坚守不出。　　使人屡表求救，朝廷不为出兵。聪遂进寇阜陵，建康士民大震。<br><br>　　苏峻闻知，遣其将韩晃引三万骑前来拒战。石聪闻救兵至，乃走之。朝廷欲作涂塘以遏胡寇，祖约闻知曰：“朝廷为此，是弃我也！”益疑愤恚。<br><br>　　二年五月，朔日食。<br><br>　　却说张骏闻赵兵为峻所败，乃去赵官爵，复称晋大将军、凉州牧，遣辛岩领二万攻赵秦州。赵王曜令刘胤将兵五万出击辛岩，二军交锋，不上数合，辛岩大败而走。胤乘胜追奔，济河，攻拔令居，进据振武，因此河西大骇，金城抱空降之。峻遂失河南之地。朝廷已知，庾亮大集文武于朝堂而议之。当时尚书左丞孔坦、司空陶回言于司徒王导曰：“及请峻未至，宜断阜陵，守江西当涂诸处，彼众我寡，一战决矣。今不先往，而峻先至，则人心危骇，难与战矣！”导然之，亮不从。<br><br>　　至是，峻遣其将韩晃攻陷姑孰，取其盐米以给诸军。亮始悔，使左将军司马流将兵三万人，据芜湖以拒之。　　时宣城刺史桓彝，欲起兵赴朝廷，长史祖惠曰：“郡兵实弱，山民易扰，且宜按甲以待之也。”桓彝厉色曰：“见无礼于其君者，若鹰鹯之逐鸟，今社稷危逼，义无晏安，何敢坐视也？”乃慷慨流涕，遂将兵屯芜湖。<br><br>　　峻即使韩晃将兵前往至芜湖，与彝交战，彝兵寡弱，不三合大败而还，退回宣城。晃乘之，因攻宣城，桓彝不能敌，又退保广德。<br><br>　　时徐州刺史郗鉴，欲率所镇之兵赴国难。朝廷知之，恐北寇来侵，下诏不许。于是，郗鉴得旨，遂按兵不敢前行。