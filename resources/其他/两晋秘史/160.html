　　史说王衍，字夷甫，乃司徒王戎之弟也。少有奇才美貌，明悟如神，常自比子贡，声名藉甚，倾动当世，妙善玄言，惟谈老庄为事。每执玉柄麈尾，与手同色，义理有所不安，即便更改；故世人号其“口中雌黄”，朝野翕然，谓之“一世龙门”矣！后进之土，莫不景仰。　　乐广，字彦轴，南阳人也。幼孤贫，侨居山阳，寒素为业，人无知者。尤善谈论，每以讷言析理，厌人之心，而其所不知，默如也。凡论人，必先称其所长，则所短不言自见。初卫瓘见广而奇之，曰：“自昔诸贤既没，常恐微言将绝，而今乃复闻斯言于君矣！”因命诸子造焉，曰：“此人如水镜，见之莹然，若披云雾而见其天也。”　　时王衍自言与人语甚简，及至见广，便觉己之繁，为识者所叹羡如此！<br><br>　　而广善言而不长：于笔。广为任满，欲为表见上，不能写，潘岳为表。岳曰：“当得君意，方可上书。”广乃作二百句语，述己之意，岳因取弃，便成名笔，世人咸云：“广不假岳之笔，不取广之旨，无以成斯美也。”<br><br>　　先赴任有亲客造去，久不复来，年余乃至。问其故，客答曰：“前岁在贵座，蒙赐酒方欲饮，见杯中有蛇，意其恶之。　　既饮而成斯疾，因此久失奉训耳。“时河南厅室，有角挂壁，漆画作蛇，广意杯中蛇即角影也。复置酒于前处待客，因而问曰：”杯中复有所见否？“客答曰：”杯中所见，蛇复如初。“广乃告之曰：“此蛇非真，乃角影也！”因指与客，豁然意解，沉痾顿愈，其明辨如此！广与王衍齐名，故天下人言风流者，以王、乐为首也。其时乐广与王澄、阮咸、阮修、胡毋辅之、谢鲲、王尼、毕棹，皆以任放为达。<br><br>　　史说王澄，字平子，生而警悟，虽未能言，见人举动，便识其意。及长，勇力绝伦，与王敦、谢鲲、庾微、阮修最善，号为“四友”。后为荆州刺史。