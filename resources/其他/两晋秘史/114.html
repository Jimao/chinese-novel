　　却说郑板等因王敦留陶侃，乃与杜曾诸将拒王廙。众心不一，攀惧请降，于是攀、曾降王廙，请以兵击第五猗以自赎罪。　　廙从之。自将赴荆州，留长史镇杨口垒。竟陵内史朱伺谓廙曰：“杜曾，猾贼也，外示屈服，宜大部分未可便西。”廙矜厉自用，以伺为老怯，遂行而去荆州。杜曾果还攻陷杨口，乘胜径造沔口。晋王闻知，使豫章太守周访击之。访集众八千进至沔阳，使将军李桓督左甄，许朝督右甄，自领中军。次日交战，杜曾以众先攻左右甄，周访自阵后射雉以安众心，传令其众曰：“一甄败鸣三鼓，二甄败鸣六鼓，”曾与二甄战，自旦至申，两甄皆败。访始选精锐八百人，自行酒与众饮之，敕不得妄动。<br><br>　　忽闻鼓音乃进，杜曾之兵未至三十步，访遂亲鸣鼓。将兵皆腾踊奔出，八百精锐跃出冲阵。曾众大溃，访追击之。曾兵大败，十伤其七。访追杀至夜，诸将请待明日。访曰：“杜曾骁勇能战，向者吾以计使彼劳我逸，故克之。若待来日，安得胜也！<br><br>　　宜及其衰，乘之可灭也。“言讫，鼓行而进，遂定汉沔。杜曾走保武当县而据之，王廙始得至荆州，以功表知晋王，晋王迁访为梁州刺史，命其屯襄阳。又遣使以刘琨为太尉。　　是年十一月，征南将军司戴邈上疏请立太学，其疏曰：丧乱以来，库序隳废，议者或谓平世尚文，遁乱尚武，此言似之而实不然。今王业肇建，万物权舆，正宜笃道崇儒，以励风化耳。<br><br>　　晋王览之犹豫，王导亦上曰：“宜设库序，择贤子弟并入于学，选博学、修礼之士而为之师，化成俗定，莫尚于此。”<br><br>　　晋王始纳之，乃令设太学，命宿儒师之。　　史说郭璞，字景纯，河东人也。好经术，博学有高才而讷于言论。词赋为中国冠，好古文奇字，深晓阴阳星历。有郭公者客居河东，精于卜筮，璞从之受业。公以《青囊中书》九卷与之，由是遂洞五行、天文、卜筮之术，禳灾转祸，通致无方，虽京房、管辂不能过也。璞门人赵载尝窃《青囊经》，未及读而为火所焚。　　璞既精通天文及卜筮之术，见惠帝时政出群下，乃与筮之，知难将作。于是避地东南来，闻抵将军赵固。会固所乘良马死，惜之，忧闷不出府堂。璞善能治活，乃至门下，唤门吏人报。<br><br>　　吏曰：“赵将军因死良马心忧不乐，岂遑迎接宾客乎？足下暂退，来日相见。”璞曰：“敬为此事而来，你可通报，我能活马耳。”吏惊人通报赵固曰：“门外有一先生要见将军，我道将军死马心下烦恼，你可来日相见。其先生道，他能令此马再活。”固曰：“岂有此人？与吾请进。”吏即出曰：“将军在堂，请先生人见。”郭璞进，与固相见礼毕，固问曰：“先生高姓贵表，愿闻大名。”璞曰：“学生姓郭名璞，乃河东人也。<br><br>　　闻将军良马已死，特来医治。“固曰：”马已死了，何以能活？“璞曰：”须得健夫二三十人，皆持长竹竿往东行三十里，有一丘林社稷者处其中。有一神物似兽在于中林巢树，使众人持竿打拍，必得此物，将归能救此马即活。“赵固曰：”若还活得此马，重酬先生。“言讫，使三十余人依璞所言，各持长竿至丘林打拍，果获一兽似猴，将归放马尸旁。此兽一见死马，便嘘吸其鼻，顷之，马奋起嘶鸣，食亦如常，其兽忽然不见。<br><br>　　因此赵固奇之，将银十锭酬谢，欲留之，璞不从，受其酬金，复出游行。<br><br>　　来至庐江汪吉家，借宿开店卜筮。见吉家有一少婢，生得娇美，心甚爱之。无由而得，乃私取小豆三斗，至夜绕吉宅前后撒之，不知念甚咒文。次日，吉早晨出来开门，见赤衣人数干围其屋。汪吉急入内，取兵器与众出来掩杀，忽不见，心甚恶之，乃请璞卜卦。璞投卦曰：“君家不宜畜此少婢，其婢主招邪耳，可令人将于东南二十里外卖之，慎勿争价。吾代君书符去捉，则妖怪可除也。”吉从之。令人将婢去东南发卖，璞密使人将银去买之。时璞与吉书符投于井中，数千赤衣人皆反自缚投于井中，遂灭其迹。吉大悦，以钱酬谢郭璞。璞出东南取其婢为妾，始渡江南来谒王导。<br><br>　　导素闻其名，深敬重之，引为参己军事。次日，王导令其筮江南之事，所言皆验，如眼亲见。因此而荐于晋王曰：“有一贤土自北而来，姓郭名璞，乃河东人也。通圣好术，博学多才，上晓天文，下识地理，诸子百家、阴阳历数、卜筮术数，无所不晓。现在臣家，大王宜重用之。”晋王曰：“既有此人，何不召来见吾？”导即使从人召郭璞朝见晋王。晋王曰：“孤闻王导谈足下之德，敬召以问德政得失，何如？”时阴阳错谬，刑狱繁兴，璞上疏曰：夫寅畏者所以向福，怠傲者所以招祸。宜荡除瑕赞阳布德，则民仰戴归心矣。<br><br>　　晋王纳之，以璞为尚书郎。其后，璞言便宜，多所匡益。<br><br>　　而郭璞性轻易，不修威仪，嗜酒好色。时或过友人干宝，宝诫之曰：“君贪杯好淫，此非适性之道也。”璞曰：“吾所受有本根，用之常恐不得尽，卿乃忧酒色之为害乎？”