　　秦王坚大会文武群臣于太极殿，而谓众文武曰：“自吾承业以来，垂二十余载，四方略定，惟东南一隅未沾王化。今略计吾之士卒，可有九十七、八万，粮草不计其数，吾欲自将以讨之，汝等所议为若何？”当朱彤曰：“今秦得天下大半，更兼国富兵强，若起倾国之师，躬行天罚，则江南克期可定矣。”<br><br>　　秦王大悦曰：“此乃吾之所志也。”左仆射权翼进曰：“臣以为晋未可伐。夫以为纣之无道，天下离心，八百诸侯不谋而集，武王犹曰：”彼有人焉，乃回归止旆‘，后三仁诛放，始奋戈牧野，而得成功。今晋虽微，未闻丧德，君臣上下同心。谢安、桓冲，江表伟才，可谓有人焉。依臣愚见，晋不可以加兵。“时秦王坚闻其语，默然久曰：“诸君可各言其志，朕自量之以行。”太子左卫率石越上言曰：“今岁镇星守斗牛，福德在吴。<br><br>　　天文有准，悬象无差，伐之必有天殃。且彼据有长江之险，民为之用，不可犯也。“秦王坚曰：”吾闻武王伐纣，逆犯岁星。<br><br>　　天道幽远，未可知也。今以吾之众，投鞭于江，足断其流，又何险之足恃乎？且筑室道傍，阻计万端，无时可成功，吾当内断于心耳。“群臣各有异同，坚命且退，容再计议。<br><br>　　独留弟苻融议之。苻融曰：“晋不可伐者三。”秦王坚作色曰：“汝复如此，则天下之事，吾与谁言之？”融泣曰：“今天道不顺，一也；晋国无衅，二也；我数战兵疲，民有畏敌之心，三也。晋未可灭，昭然甚明，若劳师大举，恐无万全之功！且臣之所忧，不止于此。陛下宠育鲜卑、羌、羯，布满畿甸，此属皆我之深仇。太子独以弱卒数万自守京师，臣惧有不虞之变生于腹心肘腋，不可悔也。臣智识愚浅，诚不足彩；王景略一时之英杰，陛下每拟之诸葛武侯，独不记其临终之言乎？”秦王坚曰：“天下者，天下人之天下，非一人之天下，故秦失其鹿，天下共逐，高材捷足者先得之。量朕之才，不在晋下，文武之贤，勇略过人，如何不可伐也？”融又谏曰：“国家本戎狄也，正朔朝会不归，江东虽微弱仅存，然中华正统，天意必不绝之也。”秦王坚曰：“帝王历数，岂有常耶？汝不知通变耳！”秦王坚不纳，呆融辞出。<br><br>　　先是有沙门，名道安者，秦王坚尤信重之，出入与秦王坚同辇。至是群臣出朝，正遇道安入内，群臣谓道安曰：“主上欲有事于东南，公何不为苍生致一言也？”道安曰：“吾即谏之。”于是道安入见秦王，秦王谓曰：“朕将与公南游吴越，泛长江，临沧海，不亦乐乎？”安曰：“陛下应天御世，居中土制四维，自足以比隆尧舜，何必栉风沐雨，经略远方也？”<br><br>　　亦不纳之。<br><br>　　忽慕容垂入，秦王坚问曰：“吾欲伐晋，收江南，群臣言不可，卿意云何？”垂曰：“今天下秦得十分之七，独东南一隅未归，若以陛下之神武，文武之贤能，大兵一出，何期不捷？陛下可以干纲独断，勿彩群臣之言，以致留患于子孙也。故《诗》云：”谋夫孔多，是用不集。‘陛下宜断圣心足矣。昔晋武平吴，所仗者张、杜二三臣而已，若从众言，岂有混一四海之功也？“秦王坚大悦曰：”与吾定天下者，其惟卿乎？“言讫，赐帛五百匹，即令其点兵。<br><br>　　张夫人闻知亦谏曰：“天地之生万物，圣主之治天下，皆因其自然而顺之，故功无不成。黄帝服牛乘马，因其性也；禹浚九州岛，障九泽，因其势也；后稷播植五谷，因其时也；汤武率天下而攻桀、纣，因其心也；今朝野皆言晋不可伐，陛下独决意行之，妾不知何所因也？自秋冬以来，鸡夜鸣，犬哀吠，厩马多惊，武军兵器自动，皆非出征之祥也！”坚曰：“军旅之事，非妇人所当预！”<br><br>　　坚幼子铣，最有宠，亦谏曰：“国之兴亡，系贤人之用命。<br><br>　　今阳平公，国之谋主，而陛下违之；晋有谢安、桓冲，而陛下伐之，臣窃惑焉！“坚曰：”天下大事，孺子安知？“秦王坚下诏，大举民，每十丁遣一兵，其良家子年二十以上有材勇者，皆拜羽林郎。下书期克之日，晋以司马昌明为尚书左仆射，谢安为吏部尚书，桓冲为侍中。并立第以待之。良家子至者，三万余骑，拜赵盛之为少年都统。<br><br>　　是时朝臣皆不欲坚行，独慕容垂、姚苌及良家子劝之。阳平公融谏曰：“垂、苌我之仇敌，良家少年，皆富饶子弟，不娴军旅，何可听也？”坚不听。