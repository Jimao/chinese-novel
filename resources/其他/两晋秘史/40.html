　　次日，惠帝以三王有反正之功，宜加封锡。以齐王冏为大司马，加九锡，备物典策，如宣、景、文、武辅魏故事。以成都王颖为大将军，都督中外诸军事，假黄钺，录尚书事，加九锡。以河间王颙为侍中、太尉，以长沙王义为抚军大将军，以新野公歆为王。惟齐、成都、河间三王府各置掾属四十人，武护森列，文官备员而已。<br><br>　　新野王歆说齐王冏曰：“窃见成都王兵权太重，若有变，难以制之，不如早削，免生后患。”冏曰：“然，容徐图谋之。”长沙王义说成都王颖曰：“齐王专政，必不容亲，不若早图，免致后悔。”颖以其言问卢志，志曰：“大王径前济河，功无二，然两雄不俱立，不如因大王太妃微疾，求还定省，委政齐王，以收四海之心，待其有罪而讨之，则大功可成。”于是，颖上表称颂齐王功德，宜委以万机，乃自辞归邺。由是颖之德誉，天下皆闻。<br><br>　　齐王既执权，辟刘殷军咨祭酒，曹摅为记室，江统、荀晞为参军事，张翰、孙惠为掾，顾荣、王豹为主簿，何勖为中领军，董艾典枢机。又封其将佐葛旟为县公，委以心腹，号曰“五公”。<br><br>　　却说成都王还邺，让九锡殊礼，表论兴义功臣，乞运河北邸阁米，以赈阳翟饥民，敛祭黄桥战士，旌显其家，皆卢志之谋也。由是，士民之众皆归颖焉。<br><br>　　次早朝会，帝谓齐王醊曰：“司马伦谋叛大逆，罪不容诛，卿可明正其罪，以彰法律，庶使臣下不敢效尤而乱朝廷。”冏曰：“伦罪应赐死，陛下宜下诏，送金屑苦酒，令其自荆”于是，惠帝使王催持诏，以金屑苦酒来金塘，赐伦自死。催既奉命持诏来至金墉，入宫见司马伦曰：“臣奉圣旨持金屑苦酒，请殿下自裁。圣旨紧急，望赐早决，与臣回奏，休累小臣责限不便。”伦大哭曰：“孙秀误我！孙秀误我！”连道数声，执着金屑苦酒在手，徘徊再四，流泪满面，只得一饮而荆以巾覆面，犹曰：“孙秀误我！”言讫而死。王催方始驰还京都回旨。诗曰：赵王司马伦，奸邪素平庸。<br><br>　　有谋诛贾后，无义篡晋君。<br><br>　　不慕周公德，专凭孙秀凶。<br><br>　　今日金墉死，徒恨嬖人终。