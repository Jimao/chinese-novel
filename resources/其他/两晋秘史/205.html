　却说赵王虎大集群臣于中殿，议立太子，太尉张举曰：“燕公斌有武略，彭城公遵有文德，惟陛下所择者也。”初，虎之拔上邽也，将军张豺获前赵王刘曜之女，有殊色，纳于虎，虎娶之，生齐公世。桃豹乃说虎曰：“陛下再立太子，其母甚贱，故祸乱相寻。今宜择其母贵子孝者而立之。”虎纳其言，令公卿上疏请之。大司农曾真不肯署名，虎问其故，真顿首曰：“天下重器，不宜立少，故不署。”虎称其忠，而不能用，遂立世为太子，以刘昭仪为皇后。<br><br>　　十二月，晋后以蔡谟为司徒，谟上疏固辞，谓所亲曰：“我若为司徒，将为后世所晒，义不敢拜也！”