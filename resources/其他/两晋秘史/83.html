　　却说汉大将军王弥，与石勒外相亲而内相忌。会其将徐邈叛去，弥兵渐衰，闻石勒擒苟晞，心甚恶之，佯以书贺勒，略曰：公获苟晞而用之，何其神也。使晞为公左，弥为公右，天下不足定也。<br><br>　　勒见书以示张宾，曰：“王公位重而言卑，其意图我，此事如何？”张宾曰：“王弥与明公外亲内相忌，不若乘其小衰，诱而杀之，不然终为明公之患。”勒然之。<br><br>　　时王弥与刘瑞相持，会徐邈叛去，弥势遂衰；屡战不利，使人请救于勒，勒未之许。张宾密谓勒，曰：“明公常恨不得杀王公之便，今天以王公授我矣，如何不听？”于是勒命使人还，乃自以军来救王弥。刘瑞乃撇王弥而与石勒交战，不五合，被勒斩之，以众来见王弥。弥大喜，心谓勒实亲己而不疑也，遂排宴待之。次日，石勒与张宾用计，以请王弥。弥不之疑而诣其营，勒迎饮宴，酒半酣，将弥执祝张宾使将士推出斩之，对众数王弥之罪，以并其众，尽归石勒，军威大振。<br><br>　　却说汉主闻石勒杀王弥及并其众，大怒，欲讨之。陈元达曰：“不可！勒之杀王弥，必有他故。况此用人之际，若讨之，自必归晋，则天下何年可定？不如加其爵秩，以慰其心，让其不理，以禁后令。”聪听之，使使加勒为镇东大将军，而让勒曰：“卿何专害公辅，有无君之心？”勒惭愧，上表谢罪而受爵秩。却说苟晞欲谋叛，被石勒杀之，石勒乃引大众掠豫州诸郡，临江而还，归屯于葛陂。<br><br>　　初，石勒幼年未遂时，被东赢公司马腾卖与荏平师欢为奴，遂与母相失。先是刘琨闻石勒得志，乃收其母王氏并从弟石虎在府养之。及闻勒威名日振，四方服从，乃使张儒送其母弟到葛陂来交于石勒，请其归附晋室。勒母子相见，悲喜交集，乃厚待张儒。当拆刘琨之书视之，其书曰：将军用兵如神，所以周流天下而无客足之地者，盖得主则为义兵，附盗窃则为贼众故也。成败之数有似呼吸，吹之则寒，嘘之则温。今相授侍中领护匈奴中郎将，将军其受之。<br><br>　　勒读毕，谓张儒曰：“你还，代拜于汝主，道我本是羯人，今仕于汉，岂敢二心！”言讫，以名马珍宝厚礼，并回书与儒，使谢刘琨而绝之。其书曰：事功殊途，非腐儒所知。君当逞节本朝，吾自夷难为效。<br><br>　　琨得其书，亦不过逼。<br><br>　　却说石虎年十七，残忍无度，勒入内白知母王氏，欲除之。<br><br>　　母曰：“快牛为犊，多能破车。汝小忍之。”及长，弓马熟娴；英勇莫当，每屠城邑，鲜有遗类。然御众严而不烦，莫敢犯者。指授攻讨，所向无前，由是勒遂宠用之。