　　戊辰二年正月朔，日食。汉王渊遣辅汉将军石勒领兵五万下赵、魏。幽州都督王浚心甚忧之，朝廷亦知，遣使诏王浚讨之。王浚既受诏，恐力不及，即忙使人往朔方穆帝处借兵同讨。<br><br>　　当穆帝得浚书，与诸部大人商议回书，与使人还，随即点兵起行，亦至赵郡。王浚闻朔方兵至，即忙发兵，亦至赵地。次日，忽望见尘头蔽日，军马漫山塞野而来。浚视之，乃五原穆帝之兵。浚大喜，直至中军，下道拜迎，穆帝亦下马答之。浚说前日乞师之事，帝曰：“君休烦恼，吾兄弟代你雪耻。”言讫，下令安营，以酒相待。言曰：“吾令将军为前部，吾自引大兵至后应。”浚曰：“谨领尊命。”言讫，即辞出，收拾军马，迤逦前行。<br><br>　　却说石勒军至上党，忽听得豁喇炮响，阵后喊起，使高贡探之，北军杀到，当先一将，豹头环眼，燕颔虎须，乃朔方西乡人也，姓许，名诸，持刀杀来。高贡战不利，退入阵走，北将冲来。呼延攸大怒，来斗许诸。正斗之间，阵外喊声起，大军来到。攸拖画戟引兵向东走，北军两下杀来，人困马乏。又一军来当头拦路，乃王浚也。横刀跃马，截住去路。攸与浚交锋，背后张目赶上，攸冲开路，慌忙奔走。石勒引军杀至，走人上党城中。　　王浚与穆帝直追至城下，高叫石勒打话。勒令坚壁四门，自上城头。王浚在马上，以鞭揖勒。勒以手答之。浚曰：“近闻卿降汉掠赵，故领兵至此，若能倒戈投降，共扶晋室，不失封候之位；若复愚迷不省，打破城池，玉石俱焚，悔之晚矣。”<br><br>　　勒曰：“汝且暂退，尚容商议。”穆帝曰：“限汝三日，不降以兵攻城。”言讫，退兵下寨归。石勒亦退归内，与呼延攸、高贡等议曰：“不如乘其下寨未定冲出，走回至国城去。若在此，里无粮草，外无救兵，必被所擒耳。”攸等曰：“即今日便行。”石勒曰：“今日乃凶神之日，不可出城，待来日戌亥之时，可以上马领兵开西门走。”计议已定，各准备走路。<br><br>　　次日，传令约束行李器械，至夜令呼延攸为前部，自领后军，开西门大喊杀出。呼延攸当先，听得一声鼓响，一将当先拦住去路，大叫：“休要走了石勒！”攸视之，乃许诸。攸与战十数合，乃冲开血路而逃。石勒亦催后军杀出，遇许诸拦路，无心恋战，冲路而去。许诸乃引兵赶杀，石勒引兵赶上王弥一处同走，又遇王浚杀一阵，冲开血路，奔走回国去讫。王浚、穆帝见勒兵去远，亦不追赶，鸣金收兵，各自安营。次日王浚以牛酒犒劳代兵，以金帛拜谢穆帝，乃引兵回国去讫。王浚亦收军还镇。　　三月，太傅越奏怀帝，杀清河王覃。帝不敢阻，群臣无不嗟叹。