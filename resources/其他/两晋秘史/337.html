　　甲寅十年五月，秦广平公姚弼有宠于秦王兴，言无不从，然左右掌机要者，皆其党也。仆射梁喜等言于兴曰：“父子之际，人所难言，然君臣之义，不薄于父子，故臣等不敢默然。<br><br>　　广平公弼潜有夺嫡之志，陛下宠之过也，无赖之徒，辐辏附之。<br><br>　　道路皆言陛下将有废立之意，信有之乎？“兴曰：”岂有此耶？“喜曰：”苟无之，则陛下爱弼者，适所以祸之！愿迁其左右，损其威权，非特安弼，乃所以安宗社也！“秦王兴不应。　　会兴有疾，弼乃潜聚众将作乱。将军刘羌哭泣以告兴，梁喜等又复请诛弼，不得已，乃免弼尚书令还第。姚宜入朝，流涕上疏，请斥散凶徒以绝祸端，兴皆不听。<br><br>　　却说唾契汗乙弗等谋反南凉，南凉王傉檀欲讨之，孟恺谏曰：“今年饥馑，未可轻动，慰抚杂部，足食缮兵，待时而动。”傉檀不从，谓太子曰：“蒙逊不能猝来，炽盘兵少易御，汝谨守乐都，吾不过一月即还矣。”乃率骑七千袭乙弗，大破之。<br><br>　　未及还，西秦王炽盘闻之，率步骑二万袭乐都。虎台凭城拒守，炽盘以兵四面攻之，一夕而城自崩溃。炽盘入乐都，执徙虎台及其文武百姓一万余户于枹罕。　　傉檀兄子樊尼驰走以告傉檀，傉檀将士闻乱各皆逃散，惟樊尼不去。傉檀曰：“四海之广，无所栖身，与其聚而同死，不若分而获全！汝，吾长兄之子也，宗部之所寄，蒙逊方招怀士民，存亡继绝，汝其从之，必纳为孝矣！吾所适不容，宁见妻子而死。”于是樊尼遂归降于炽盘。只有难阴利鹿从之，傉檀谓曰：“吾之亲属皆散，卿何独留？”利鹿对曰：“臣有老母在家，非不思归，然委质为臣，忠孝之道，难以两全。臣不才，不能为陛下泣血而求救于邻国，敢离左右乎？”于是君臣对泣。时傉檀诸城皆降于炽盘，独尉贤政屯浩文明亹固守不下。<br><br>　　炽盘使人谓之曰：“乐都已溃，卿之妻子皆在吾所，独守一城，将何为也？”贤政等答曰：“吾受凉王厚恩，为国藩屏，虽知乐都已陷，妻子成擒，不知主上存亡，不敢归命。妻子小事，焉能动心？若贪一时之利，而忘委付之重者，大王亦安用之？”<br><br>　　于是炽盘乃遣虎台，以手书谕之贤政，贤政乃谓虎台曰：“汝为储嗣，不能尽节，面缚于人，弃父忘君，堕万世之业，贤臣义士，岂效汝乎？”傉檀至左南，无处栖身，乃降于炽盘。炽盘闻傉檀至，遣使郊迎，待以上宾之礼，以为丞相。岁余鸩之，并杀虎台，复称秦王，置百官。南凉自乌孤至傉檀，共三世，凡十九年，至此而终。　　八月，魏王嗣遣谒者于什门使于燕，诫其勿辱君命。什门去至和龙，不肯入见，曰：“大魏皇帝有诏，须冯王出受，然后敢入。”燕王冯跋不出，使人牵其手，逼令其入，什门入不拜，跋使人按其项，什门曰：“冯君若拜受诏，则吾自以宾主之礼相见，何苦见逼耶？”冯跋大怒，幽执什门，欲其降之，什门终不屈之。衣冠敝坏略尽，虮虱被体，冯跋遗之衣冠，什门不受。　　九月，晋荆、雍都督司马休之颇得江汉民心。子谯王文思在建康，性凶暴，好通轻侠，刘裕恶之。有司奏文思擅杀国吏，诏诛其党而宥文思。司马休之闻之，使人上疏谢罪，请解所任。<br><br>　　裕不许，而执文思送之，只令其自训励，欲使杀之。休之但上表废文思，以书陈谢。裕不悦，使江州刺史孟怀玉兼督豫章六郡以备之。