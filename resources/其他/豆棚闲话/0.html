吾乡先辈诗人徐菊潭有《豆棚吟》一册，其所咏古风、律绝诸篇，俱宇宙古今奇情快事，久矣脍炙人口，惜乎人遐世远、湮没无传，至今高人韵士每到秋风豆熟之际，诵其一二联句，令人神往。<br><br>余不嗜作诗，乃检遗事可堪解颐者，偶列数则，以补豆棚之意；仍以菊潭诗一首弁之，诗曰：闲着西边一草堂，热天无地可乘凉。　　池塘六月由来浅，林木三年未得长。<br>　　栽得豆苗堪作荫，胜于亭榭反生香。<br>　　晚风约有溪南叟，剧对蝉声话夕阳。