
&nbsp;&nbsp;&nbsp;&nbsp;入话：<br><br>&nbsp;&nbsp;&nbsp;&nbsp;洛阳三月里，回首渡襄川。<br><br>&nbsp;&nbsp;&nbsp;&nbsp;忽遇神仙侣，翩翩入洞天。<br><br>&nbsp;&nbsp;&nbsp;&nbsp;裴航下第，游于鄂瘤，买舟归襄汉。同舟有樊夫人者，国色也。虽闻其言语，而无计一面，因赂侍婢袅烟，而求达诗一章。曰：<br><br>&nbsp;&nbsp;&nbsp;&nbsp;同舟胡越犹怀思，况遇天妃隔锦屏？<br><br>&nbsp;&nbsp;&nbsp;&nbsp;倘若玉京朝会去，愿随鸾鹤入青冥！<br><br>&nbsp;&nbsp;&nbsp;&nbsp;诗久不答，航数诘问。袅烟曰：“娘子见诗若不闻，如何？”航无计，因自求美醖、珍果献之。夫人乃使袅烟召航相识。及帷，但见月眉云鬓，玉莹花明，举止即烟霞外人。<br><br>&nbsp;&nbsp;&nbsp;&nbsp;航拜揖。夫人曰：“妾有夫在汉南，幸无谐谑为意！然亦与郎君有小小姻缘，他日必得为姻懿。”后使袅烟持诗一章答航。曰：<br><br>&nbsp;&nbsp;&nbsp;&nbsp;一饮琼浆百感生，玄霜捣尽见云英。<br><br>&nbsp;&nbsp;&nbsp;&nbsp;蓝桥便是神仙宅，何必崎岖上玉京？<br><br>&nbsp;&nbsp;&nbsp;&nbsp;航览诗毕，不晓具意。后便不复见。<br><br>&nbsp;&nbsp;&nbsp;&nbsp;航遂饰装归辇下，道经蓝桥驿，偶渴甚，遂下马求浆而饮。见一茅舍，低而隘，有老妪缉缀麻苧，航揖之，求浆。妪呼曰：“云英，擎一瓯浆来，郎君要饮！”航讶之，因忆夫人“云英”之句。俄于苇箔之中，出双玉手，授瓷瓯。航接饮之，真玉液也，觉异香透于户外。因还瓯，遽揭箔，睹一女子，华容艳质，芳丽无比，娇羞掩面蔽身，航凝视不知移步，因谓妪曰：“果愿略憩于此！”妪曰：“取郎君自便。”航谓妪曰：“小娘子艳丽惊人，愿纳厚礼娶之，可乎？”妪曰：“渠已许嫁一人，但未就耳。我今老而且病，只有此女孙。昨日神仙遗药一刀圭，但须得玉仵臼捣之百日，方可就吞。君若的欲要娶此女，但要得玉仵臼，吾即与之，亦不顾其前时许人也，其余金帛无用。”航谢曰：“愿以百日为期，待我取仵臼至。莫更许他人！”妪曰：“然。”<br><br>&nbsp;&nbsp;&nbsp;&nbsp;航遂怅恨而去。及抵京师，但以仵臼为念。若于喧哄处，高声访问玉仵臼，皆无影响。众号为“风狂”。如此月余，忽遇一货玉老翁，曰：“近得虢州药铺卞老书，言他有玉杵臼要货。闻郎君恳求甚切，吾当为书而荐导之。”航愧谢，珍重持书而去，果获玉桁臼，遂持归，至蓝桥昔日妪家。<br><br>&nbsp;&nbsp;&nbsp;&nbsp;妪大笑曰：“有如此之信上，吾岂爱惜一女子，而不酬其劳哉！”女微笑曰：“虽付如此，然更用捣药百日，方可结姻。”妪于襟带解药，令航捣之。航昼捣而夜息，夜则妪收桁臼于内室。航又闻杵声，因窥之，有玉兔持杵，雪光耀室，可鉴毫芒。于是，航之意愈坚。<br><br>&nbsp;&nbsp;&nbsp;&nbsp;百日足，妪吞药，曰：“吾入洞，为裴郎具帷帐。”遂挈女行，谓航曰：“但少留此。”须臾，车盖来迎。俄见大第，锦绣帷帐，珠翠耀目。仙童、侍女引航入帐就礼讫，航拜妪感谢。乃引见诸亲宾，皆神仙中人，后有一女子，鬟髻，衣霓裳，称是妻之姊。航拜讫，女曰：“裴郎不忆鄂渚同舟而抵襄汉乎？”航问左右，言：“是小娘子之姊云翘夫人，刘纲天师之妻，已是高真，为玉皇女史。”<br><br>&nbsp;&nbsp;&nbsp;&nbsp;妪遂遣航将妻入玉峰洞中，琼楼珠室而居之，饵以绛雪瑶英之丹，逍遥自在，超为上仙。正是：<br><br>&nbsp;&nbsp;&nbsp;&nbsp;玉室丹书著姓，长生不老人家。<script></div>

<script>zj_waps2();</script>
<div class="m-page">
<a href="https://www.mingqingxiaoshuo.com/xueshuzashu/qingpingshantanghuaben/17978.html"><button type="button" class="btn btn-danger pull-left col-md-2 col-xs-3 col-sm-3">上一章</button></a>
<a href="https://www.mingqingxiaoshuo.com/xueshuzashu/qingpingshantanghuaben/"><button type="button" class="btn btn-danger col-md-2 col-xs-4 col-sm-4 col-md-offset-3 col-xs-offset-1 col-sm-offset-2">返回目录</button></a>
<a href="https://www.mingqingxiaoshuo.com/xueshuzashu/qingpingshantanghuaben/17980.html"><button type="button" class="btn btn-danger pull-right col-md-2 col-xs-3 col-sm-3">下一章</button></a>
</div>
