
&nbsp;&nbsp;&nbsp;&nbsp;衔玉而生之宝玉者，为其祖母史太君、母王夫人所钟爱。乃父贾政，纵加严饬，而重慈之庇护犹甚焉。政长子珠早夭，妻李氏宫裁，生遗腹之子兰。政妾赵氏所出之少子环，愚而不肖者也。故政之所望于宝玉者非浅也。<br><br>&nbsp;&nbsp;&nbsp;&nbsp;政之胞兄赦，同祖之侄珍。赦袭荣国公爵，珍承宁国公职，而政供职于工部。<br><br>&nbsp;&nbsp;&nbsp;&nbsp;赦子琏之妻，即政妻王夫人之犹女熙凤也。政托为之理家，自是政遂不问家务矣。凤姐善事贾母、王夫人，又因李氏孀居，宝玉幼懦，以致成其自专矣。<br><br>&nbsp;&nbsp;&nbsp;&nbsp;宝玉自幼惑于氵㸒欲，甚恋贾母所赐之美婢袭人、晴雯辈。晴雯虽守，而袭人导之于不洁者久矣。凤姐预窥此机，借嘲谑以合其意。自谋纵宝玉于声色，荣府之权可不失所操。惟贾母、王夫人不之知耳。　　贾母之女敏，嫁盐科林如海。敏死遗女黛玉，黛玉者绝代之佳人也。贾母迎至家爱惜异常，遂共宝玉同置己侧。初则两小无猜，久而形影不离，沆瀣与通焉。然终能持之以礼，真可矜也。<br><br>&nbsp;&nbsp;&nbsp;&nbsp;黛玉聪慧颖悟，凤姐窃畏之，自度倘或结缡于宝玉，必将中主其家。无何，王夫人之姊薛姨携女宝钗来，貌美不伦，为人宽柔，又尚礼让，且系王夫人姊女，风姐窃喜，即用以笼宝玉以逐黛玉之计，每称于贾母、王夫人前，二人益误之。惟宝玉之心不与易也。<br><br>&nbsp;&nbsp;&nbsp;&nbsp;继而林如海亡，黛玉忧恨过甚，遂成不治之症。又因贾母皆善视其侄孙女湘云，政之庶女探春，政兄赦女迎春，政从兄敬女惜春及李氏、宝钗等，宝玉益忧之。<br><br>&nbsp;&nbsp;&nbsp;&nbsp;政长女元春为贵妃，亦因深爱宝玉，乘其归省，欲为其弟择妇，客黛玉之慧美，心甚悦之。然闻人言其疾，遂属意宝钗而赐楠珠，由是黛玉之病益笃矣。　　宝玉因不得意，遂同侍婢优伶等游，政闻而大怒，必欲置诸死地也者，幸得贾母救免。适袭人谗晴雯于王夫人，又自貌若晴雯之五儿涉及黛玉。王夫人怒，立逐晴雯。晴雯死后，其厌黛玉之心益重矣。<br><br>&nbsp;&nbsp;&nbsp;&nbsp;未几，元妃薨逝，荣府中衰。凤姐尤张势贪婪，通外官，放利银，肆行威福，而阴嫉黛玉之心更甚于往日矣。黛玉本自恨无家，又因凤姐等胁迫不休，遂决意自戕，惟期速死，及其病势转剧，而宝玉亦病焉。<br><br>&nbsp;&nbsp;&nbsp;&nbsp;凤姐又见宝钗素喜带金锁，便造言与宝玉有金玉良缘，拟为之婚嫁，而难宝玉之不可也。故设诈娶黛玉以哄宝玉之计，贾母、贾政、王夫人悉听之。当此之时也，黛玉将终，竟又欲用其侍女紫鹃傧扶宝钗，设迷局以哄宝玉。然因紫鹃泣守黛玉不舍，遂以小婢雪雁易之。雪雁甫去，黛玉已呕血毙命矣。<br><br>&nbsp;&nbsp;&nbsp;&nbsp;宝玉于疯癫之中，毕其婚礼，及醒方往抚棺尽哀。当黛玉之终也，仅李宫裁、紫鹃二人相守。由是紫鹃心灰意冷，旋从惜春入大观园栊翠庵修行矣。<br><br>&nbsp;&nbsp;&nbsp;&nbsp;迄贾政自粮道之任被参而归工部，时因贾赦、贾珍等皆乏令行，又因凤姐横残愈炽，突由御史台奏章弹劾，锦衣卫立行抄检，致宁、荣二府瞬息涂地矣。<br><br>&nbsp;&nbsp;&nbsp;&nbsp;由是物议尘上，凤姐上下无颜，及贾母谢世，更失其恃，羞赧之余，寻亦死矣。后虽赖乃祖之勋劳，复其世职，赐返家产，然已残破，以至治葬犹感困窘也。<br><br>&nbsp;&nbsp;&nbsp;&nbsp;贾母素昔奉佛，因置尼姑妙玉于园中。教宝玉寄命张道士。僧道之属遂得与宝玉往来，谈禅论道非一日也。致使宝玉心中滋生他念，然虽欲几番隐遁，皆被宝钗、袭人等羁留之。后贾政扶柩南渡，宝玉、贾兰入秋闱，场后遂从僧道潜亡矣。不知者或谓僧道之骗惑使然，然由达人观之，实因黛玉故也。<br><br>&nbsp;&nbsp;&nbsp;&nbsp;榜既放，知宝玉、贾兰二人皆中，然王夫人、宝钗等皆深悔之。<br><br>&nbsp;&nbsp;&nbsp;&nbsp;此乃《红楼梦》之终始要略，看官有鉴于此，可知《一层楼》之寓意矣。<script></div>

<script>zj_waps2();</script>
<div class="m-page">
<a href="https://www.mingqingxiaoshuo.com/shitairenqing/yicenglou/19276.html"><button type="button" class="btn btn-danger pull-left col-md-2 col-xs-3 col-sm-3">上一章</button></a>
<a href="https://www.mingqingxiaoshuo.com/shitairenqing/yicenglou/"><button type="button" class="btn btn-danger col-md-2 col-xs-4 col-sm-4 col-md-offset-3 col-xs-offset-1 col-sm-offset-2">返回目录</button></a>
<a href="https://www.mingqingxiaoshuo.com/shitairenqing/yicenglou/19278.html"><button type="button" class="btn btn-danger pull-right col-md-2 col-xs-3 col-sm-3">下一章</button></a>
</div>
