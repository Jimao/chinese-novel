&nbsp;&nbsp;&nbsp;&nbsp;予与曹子去晶，虽曰异姓，实同一体。自襁褓至壮迄老，如影之随形，无呼吸之间相离。生则同生，死则同死之友也。曹子偶以所著之《姑妄言》示予，予初阅之，见其中多杂以淫秽之事，不胜骇异。曰：曹子生平性与予同，愚而且卤，直而且方，不合时宜之蠢物也。何得作此不经之语，深疑之必有所谓。复细阅之，乃悟其以淫为报应，具一片婆心，借种种诸事以说法耳。<br><br>&nbsp;&nbsp;&nbsp;&nbsp;何以见之？黄金色以蠢然之富翁，好色轻生，而再世得为才貌双全之钟情，复获高第，而更得美丽之钱贵为妻者，何故？以其自供生平一恶并无，诸善皆积，而神判中亦云心实善良，以其一善能解百恶之所致耳。后又因其为多情种子，见色不迷，度量宽宏，谦谦自下。<br><br>&nbsp;&nbsp;&nbsp;&nbsp;神复庇其发甲为官，及其居官清正，为国爱民，归时两袖清风，而宦实以报德之故，酬以万金之产。焉知非冥冥之中阴注阳受者乎？此岂非警人当富而好善之婆心耶？白氏以银铁择婿，几堕畜道。<br><br>&nbsp;&nbsp;&nbsp;&nbsp;因其有感情报德之微，初罚之为瞽为娼，后方得为良妇，其旨深矣。再世为瞽目之钱贵，一遇钟情，即失贞不二嫁，后即置为小星，后得双目重明，受封生子。此岂非警人择婿不当以财，而持身无淫妒之婆心耶？<br><br>&nbsp;&nbsp;&nbsp;&nbsp;后三生者因系读书之人，亦好色轻生，故罪黄金色一等，再生为宦贾童，愚丑痴顽以报之。念其苦学之勤，使皆生于豪富，神思厚矣。孰不知彼等无恶不作，侍富横行，犹宽之，来罹恶报。但使之受其淫毒妻子之凌虐而已。<br><br>&nbsp;&nbsp;&nbsp;&nbsp;若以宦望之恶，贾文物之假，童自大之臭，尚不使其妻子淫于人者，因宦等贾童未曾淫人之妻女，故此妻不淫人。只不过痴顽凶暴，尚犹可恕，特存一点测隐之心，留一自新之路与彼等耳。后能幡然自改，皆力行善事。宦萼见色，能忍人所不能忍；贾童能轻财，舍人之所不能，更得神佑，不但保守家业善终，而且多福多寿多男子。<br><br>&nbsp;&nbsp;&nbsp;&nbsp;仍暗化厥妻凶淫妒悍之心，使得同偕到老，岂非警人改故迁善，得获良报之婆心耶？宦实为朝廷大臣，而依附逆为之假子。贾明以清高之翰苑，而有万余之产，焉知非主考时私弊之得？童山能以刻薄而致富，宜乎生于若是，几坠家声。后幸得而守其家业者，虽三子能改过自新所致，或此三老又有隐微之善行，得挽回耳。此岂非警人贵者当尽忠于国，富者匆刻薄于人之婆心耶？<br><br>&nbsp;&nbsp;&nbsp;&nbsp;侯富铁三氏，前生告为男子，因罪孽深重，致堕畜道，罪限受满，始得为奇丑淫恶之妇人。此岂非警人勿造罪堕落之婆心耶？但此三氏之父，何不幸而生此三女，得无亦有失德耶？<br><br>&nbsp;&nbsp;&nbsp;&nbsp;然其女尚无淫人之丑行，只其形状丑恶，生性淫炉，乃厥夭刑于之化所致，况后尽化为贤妇，不足为父母累也。赢阳以一梨园，仗妻子淫人而得千金之产，便妄自尊大，且诱人赌博内中，坑陷人家子弟不少。而使其爱女受报若此，此岂非警人忽恃财自妄，诱人局赌之婆心耶？<br><br>&nbsp;&nbsp;&nbsp;&nbsp;了缘盗而获命，幸矣。而又加之以淫毒，狱卒已属凶徒，而又淫骗犯妇。龙杨建人之女，又负情以扬其丑声，故皆不得其死。此岂非警人凶险好淫之婆心耶？钟趋拥妇弃侄，嫌贫弃婿，自后家产即为不肖之子倾荡。且陨命绝嗣。此岂非警人勿疏弃贫穷骨肉之婆心耶？<br><br>&nbsp;&nbsp;&nbsp;&nbsp;钟悛志亲弃弟，吞产离乡，只落得骨殖弃于中流，妻嫁子奴，若非贤弟，几斩其犯。此岂非警人勿薄弃手足之婆心耶？<br><br>&nbsp;&nbsp;&nbsp;&nbsp;戴迁以好赌之故，倾家荡产，至弃女为人之婢。此岂非警人勿贪赌之婆心耶？铁化好赌贪嫖，日夜飘荡，致使妻子与狗为伍，而后有外遇，竟非人类。此岂非警人勿昼夜贪于嫖赌之婆心耶？<br><br>&nbsp;&nbsp;&nbsp;&nbsp;邬合虽是陷协小人，而不助人为虐，后亦得重酬，使其赢氏有此一番淫行者，因其已是废人而误少年女子，隐寓老翁蓄少妇之辈，岂非警人当自量，不可误少艾妇女之婆心耶？<br><br>&nbsp;&nbsp;&nbsp;&nbsp;莫氏觅媳而误于媒，邻舍娶妻而误于媒，铁氏卖婢几坑于媒，此岂非警人勿为狡媒所误之婆心邓？梅生能亲厚贫穷之友，初获艳妻，后得千金之报。鲍信之只以本分和气四字获利，而后得功名。含香以多情之故，而得良善之夫。赢氏初虽淫荡，而后能改过，觉得夫妇偕老而有子。岂非警人当做好人行好事之婆心耶？<br><br>&nbsp;&nbsp;&nbsp;&nbsp;竹思宽幼而不孝，己身已好赌，而反诱人以赌，既诱人以嫖，而又私人之妻，娶老鸨为之妇，买龙阳为之子，纳妓婢为之媳，已纯乎其龟矣。此等一分人家，尚可言哉！诚所谓之忘八，卑卑不足数者矣。此非警人当上进，忽蹈下流之婆心耶？<br><br>&nbsp;&nbsp;&nbsp;&nbsp;钟悛因一文之故，破产而丧命，此岂非警人生意中勿见小苛刻之婆心耶？<br><br>&nbsp;&nbsp;&nbsp;&nbsp;以上诸人，是书中要紧节目，故为提出，如马士英阮大铖好贪误国，牛质、易于仁好色贪淫，游混、公卜、卜通误人子弟，屠四、人屠户局赌坑人，皆有恶报。其他种种，不可枚举，明眼人一见而即知之，何必予之多瞬？倘有一窍不通，有眼如盲之幸见之，强做解事语口：此书一村淫之小说也，不但站污此书，岂不负曹子此一片婆心耶。予故不惮烦琐，表而出之。有见之者，须细。动思其报应处，学其改过处，勿但注目现其淫艳处也，故为之评。<br><br>&nbsp;&nbsp;&nbsp;&nbsp;庚戌中元后一日古营州钝翁书&nbsp;<br>