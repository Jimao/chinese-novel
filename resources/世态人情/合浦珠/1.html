
&nbsp;&nbsp;&nbsp;&nbsp;予谓天下有情士女，必如绮琴引卓、萧寺窥莺，投彩笺之秀句，步氏倾心；寄组织之回文，连波悔过。以至漱园之诗、曲江之酒方足为风流情神，垂艳人齿。然而苍梧之泣，竹上成斑；寤寐之求，河洲致咏。必其一往情深，隔千里而神合；百优难挫，阻异域而相思。牡丹亭畔，有重起之魂；玉镜台前，无改弦之操。如是之后，谓之有情始不虚耳。若夫静女其娈，贻彤管而踯躅；采兰于洧，赠芍药以夷犹。而或愆期于茹芦之阪，邀欢于风雨之晨，斯财郑卫之风，氵㸒荡之匹，乌睹所谓金门隽彦、兰闺婉秀者哉？&nbsp;<br><br>&nbsp;&nbsp;&nbsp;&nbsp;予自蚤岁嗜观情史，每至绿窗以菁藻摛毫，罗帐以珊瑚作枕，却使君于桑陌，嫁碧玉于汝南，莫不揽兹艳异，代彼萱苏。是以午夜燃脂，选校香奁之什；清晨弄墨，唯誊绣阁之文。不谓数载以来萍踪流徒，裘敝黑貂，徒存季子之舌；梦虚锦凤，遐辞太乙之藜。而曩时一种风流、逸宕之思消磨尽矣！&nbsp;<br><br>&nbsp;&nbsp;&nbsp;&nbsp;忽于今岁仲夏，友人有以《合浦珠》倩予作传者，予逊谢曰：“才子名妹俱毓山川之秀气，故以芝兰为性，琬琰为才，至其相慕之殷，心同胶漆。若欲以芜蔓枯槁之笔，摹绘婉娈静好之情，是何瞽目而论妍媸，将无贻识者之消？”而友人固请不已，予乃草创成帙。&nbsp;<br><br>&nbsp;&nbsp;&nbsp;&nbsp;盖世不患无倾城倾国而患无有才有情，惟深于情，故奇于遇。若谓今世必无奇人侠士，如古押衙虬髯公者，乃拘挛之见也。是故烟花队里不无冰雪之姿，锦绣园中必生龙凤之质，甚而当垆一笑，订偶百年，天涯之远，必逢帐魂，可起者始谓之情中之至耳。世之君子，须信风流之种不绝，芳韵之事足传，又何必考其异同、究其始末耶？<script></div>

<script>zj_waps2();</script>
<div class="m-page">
<a href="https://www.mingqingxiaoshuo.com/shitairenqing/hepuzhu/19366.html"><button type="button" class="btn btn-danger pull-left col-md-2 col-xs-3 col-sm-3">上一章</button></a>
<a href="https://www.mingqingxiaoshuo.com/shitairenqing/hepuzhu/"><button type="button" class="btn btn-danger col-md-2 col-xs-4 col-sm-4 col-md-offset-3 col-xs-offset-1 col-sm-offset-2">返回目录</button></a>
<a href="https://www.mingqingxiaoshuo.com/shitairenqing/hepuzhu/19368.html"><button type="button" class="btn btn-danger pull-right col-md-2 col-xs-3 col-sm-3">下一章</button></a>
</div>
