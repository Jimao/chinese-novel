　　珠江风月，谈者艳之。独仓山一老，来此作狎邪游，大不满意。其门下士，亦以为一样春色，其丑诋痛斥，可谓不遗余力矣。我友某太史，偶来粤中，登临之暇，偕二三裾屐，买醉谷埠。到眼莺花，绝无当意，唯赏识一雏妓，年近十四五，绮龄玉貌，绰约可怜。酒罢宵阑，赠以四绝句，为写之团扇，此亦珠江一段佳话也。诗云：<br><br>　　饮罢莆萄尽醉归，画船红烛映斜晖。　　巫云入夜浓如许，漫向劳人梦里飞。<br><br>　　良宵风月快清谈，十里波光色蔚蓝。<br><br>　　座倚雏鬟嘲暂解，返叫人笑宝儿憨。　　玉笛风声谱落梅，珠江锦绣枉成堆。<br><br>　　垂髫人唱黄河远，艳绝旗亭第二回。<br><br>　　仿佛潮州看水嬉，三生杜牧本情痴。<br><br>　　他年领郡来宜早，莫待成荫子满枝。