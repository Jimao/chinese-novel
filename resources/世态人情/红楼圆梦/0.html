

　　世之阅前梦者，莫不感宝、黛之钟情，而愿其成眷属焉。<br>
　　岂独阅者之心如是，即原其宝、黛之心，亦未尝不以为将来之必成佳偶也。及见黛玉身死，宝玉出家，无不废卷而太息，诚古今之恨事也。<br>
　　兹得长白临鹤山人所作“圆梦”一书，令黛玉复生，宝玉还家，成为夫妇，使天下有情人卒成眷属，不亦快哉！且前传之所不平者，无不大快人心。至于文采之陆离，词意之缠绵，尤与前传称双绝。因亟付手民，以公于世之有情者。是为序。<br>
　　光绪丁酉年春三月六如裔孙<br>

<p></p>
