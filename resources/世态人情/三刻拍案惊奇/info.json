{
  "name": "三刻拍案惊奇",
  "catalogues": [
    "第一回看得伦理真写出奸徒幻存目",
    "第二回千金苦不易一死曲伸冤",
    "第三回情词无可逗羞杀抱琵琶",
    "第四回设计去姑易买舟送父难",
    "第五回烈士殉君难书生得女贞",
    "第六回冰心还独抱恶计枉教施",
    "第七回生报花萼恩死谢徐海义",
    "第八回义仆还自守浪子宁不回",
    "第九回淫妇情可诛侠士心当宥",
    "第十回千秋盟友谊双璧返他乡",
    "第十一回捐金非有意得地岂无心",
    "第十二回坐怀能不乱秉正自无偏",
    "第十三回匿头计占红颜发棺立苏呆婿",
    "第十四回郎材莫与匹女识更无双",
    "第十五回劫库机虽巧擒凶智倍神",
    "第十六回见白镪失义因雀引鸣冤",
    "第十七回八两杀二命一雷诛七凶",
    "第十八回奇颠清俗累仙术动朝廷",
    "第十九回血指害无辜金冠雪枉法",
    "第二十回良缘狐作合伉俪草能偕",
    "第二十一回夫妻还假合朋友却真缘",
    "第二十二回藏珠符可护贪色檄能诛",
    "第二十三回猴冠欺御史皮相显真人",
    "第二十四回冤家原自结儿女债须还",
    "第二十五回缘投波浪里恩向小窗亲",
    "第二十六回院里花空忆湖头计更奸",
    "第二十七回为传花月道贯讲差使书",
    "第二十八回修斋邀紫绶说法骗红裙",
    "第二十九回淫贪皆有报僧俗总难逃",
    "第三十回窃篆心虽巧完璧计尤神"
  ],
  "catalogueTotal": 30,
  "bookType": "世态人情",
  "words": 214755,
  "author": {
    "dynasty": "未知",
    "intro": "暂无信息",
    "name": "梦觉道人"
  },
  "intro": "原书序　　予尝读未见书，遂拍案叫□□（奇，始）悟古今事迹，非奇则怪。□□□（去岁复）游天台仙府，诣诸名胜，凭吊陈迹，愈觉山河变幻。今春卜室孤山之麓，时梅影横瘦，竹阴展新，斜阳映水，峰际流云。掩关无审，简点废帙，得一、二野史，烦倦之顷，偶抽阅之，多忠孝侠烈之事。间有贪淫奸宄数条，观□□□（其含垢）蒙耻，败露情状，亦足发人深醒。总之，君臣、父子、夫妇、兄弟、朋友之理道，宜认得真；贵贱、穷达、酒、色、财、气之情景，须看得幻。当场热哄，瞬息成虚，止留一善善恶恶影子，为世人所喧传，好事者之敷演。后世或因芳躅而敬之，或因丑戾而愤之，惊惊愕愕，□（奇）乎不奇乎？今特撮其最奇者数条授梓，非无谓也。　　客有过而责予曰：“方今四海多故，非苦旱潦，即罹干戈，何不画一策以苏沟壑，建一功以全覆军，而徒哓哓于稗官野史，作不急之务耶？”予不觉叹曰：“子非特不知余，并不知天下事者也！天下之乱，皆从贪生好利，背君亲，负德义；所至变幻如此，焉有兵不讧于内，而刃不横于外者乎？今人孰不以为师旅当息，凶荒宜拯，究不得一济焉。悲夫！　　既无所济，又何烦余之饶舌也？　　余策在以此救之，使人睹之，可以理顺，可以正情，可以悟真；觉君父师友自有定分，富贵利达自有大义。今者叙说古人，虽属影响，以之喻俗，实获我心；孰谓无补于世哉！”时□□□（崇祯癸）未仲夏，孤山梦觉道人漫书。"
}