　　狡牙脱纸以女偿<br><br>　　施守训，福建大安人，家赀殷富，常造纸卖客。一日自装千余篓，价值八百余两，往苏州卖，寓牙人翁滨二店。滨乃宿牙，迭积前客债甚多，见施雏商将其纸尽还前客，误施坐候半年。家中又发现五百余篓到苏州，滨代现卖付银讫，托言系取旧帐者，复候半年。知受其笼络，施乃怒骂殴之。滨无言可应，当凭乡亲刘光前，议谕滨立过借，批银八百两，劝施暂回。<br><br>　　次年复载纸到苏州。滨代现卖，只前帐难还。施又坐待半年，见其女云英有貌，未曾许配，思此银难取，乃浼刘光前为媒，求其女为妾，抵还前帐，滨悦许之。其女年方十五，执不肯从。滨与妻入劝曰：“古有缇萦，愿没官为婢，以赎父罪。　　今父欠客人银八百两，以汝填还。况福建客家多巨富，若后日生子，分其家财，居此致富，享福非校”女始允诺。<br><br>　　时施已六十余矣，成婚近四载，施后回家身故。未及周期服，滨将女重嫁南京溧水县梁恩赐为妾，重受聘礼一百两。守训男施钦知之，为本年亦装纸到苏州，往拜翁家，呼翁为外祖。<br><br>　　翁不揪彩他；请庶母出见，亦拒不出。众客伙皆怒而嗾曰：“你父以八百两聘礼，止成亲四载，未期服，又重嫁他人。今一出见何害？情甚可恶，汝何不鸣官。”钦乃告于巡街蔡御史。　　时翁滨二得施为婿，复振家风，又发赀金千余，见告，毫无惧意。两下各投分上，讦讼几二年。各司道皆纳分上，附会而判。后钦状告刑部，始获公断曰：“翁滨二以女抵偿八百两，几与绿珠同价矣。但守训自肯其财礼，勿论。今夫服未满，重嫁梁客，兜重财物，是以女为货，不顾律法，合责三十板，断身资银一百两，并守训为云英置衣资首饰银五十两，共与施钦领之。”因此积讼连年，滨二之家财尽倾，仍流落于贫矣。<br><br>　　按：脱骗之害，首侠棍，次狡侩。侠棍设局暗脱，窃盗也，狡侩骗货明卖，强盗也，二者当与盗同科。<br><br>　　凡牙侩之弊，客货入店，彼背作纲抵傥，又多窃取供家，每以后客货盖前客帐，此穷牙常态也。施守训在不早审牙家，致落此坑堑。只可小心逼取，或断以告，不当图其女为妾。夫以六旬上人，岁月几何，纳妾异地，能无后患乎。贻子后论，所费不赀，虽终取胜，得不偿失矣。独恨翁滨二，负心歹汉，以一女而还银八百两，得已过分。又得婿扶以成家，后女虽再嫁，当以身资还施之男，永可无患矣。乃贪心不满，再致倾家，真可为欺心负义之鉴。<br><br>　　贫牙脱蜡还旧债<br><br>　　张霸，四川人，为人机关精密，身长力勇。一日买蜡百余担，往福建建宁府丘店发卖。此牙家贫彻骨，外张富态，欠前客货银极多。霸蜡到，即以光棍顶作鬼名来借蜡，约后还银。　　数日后，霸往街游玩，其蜡遍在诸铺。及问其姓名，皆与帐名不同。霸心疑必有弊，故回店讯问牙人曰：“你脱我蜡去还前帐，可一一实报帐来。若不实言，你乘我几拳不得。”丘牙哑口无应。霸轮拳擒打如鹰擒雀，如踢戏球。丘牙连忙求饶，曰：“公，神人也。此蜡真还前客旧帐，并家用去矣，何能问各店重龋？”张霸曰：“你将还人的及各店买去的，都登上帐，只说他揭借去，俱未还银。我将帐去告取，你硬作证，怕他各店不再还我。”丘牙依言，一一写成发货帐。张霸即具状告府。<br><br>　　署印梅爷看状，掷地不准。霸心伤失本，两眼自然垂泪，再三哀告。梅爷乃准其状。先差皂隶往查各店蜡。霸以银贿公差，回报曰：“各店果有张霸印号蜡。”梅爷曰：“那有揭借客蜡，都不还银者。”即出牌拘审。各店在外商量曰：“我等买张客蜡，俱已还银，牙家收讫。又牙人自用蜡还我者，是他所合抽得牙钱，何得今更重告。吾与汝等敛银共享，投一分上，先去讲明，然后对审。”敛银已毕，即将银一百两投梅爷乡亲。<br><br>　　梅爷刚正之官，弗听，即拘来审。内有江店客人，乃惯讼者，先对理曰：“蜡乃丘牙明卖与我，公平交易，张霸安得重龋即未全交付，亦牙家刻落，与我辈何干。”丘牙曰：“蜡非卖他，是小人先欠诸店旧帐，张霸蜡到，他等诈言揭借，数日后即还银。及得蜡到手，即坐以抵前帐，非小人敢兜客银也。”<br><br>　　梅爷曰：“丘牙欠债，须问彼自取，安得坐客人货，以还彼债。你众等可将偿还张霸，免你等罪。”江店时有分上，再三辨论，说是明白交易，并无对债之事。梅爷触怒，将江店责十板。江又辨论不已，又被责二十板。后诸人惊惧，皆称愿赔求饶，以江店监禁，诸人讨保，断蜡银限三日不完再重责。三日果追完。<br><br>　　霸领银讫，深感梅爷恩泽，顶戴香炉，到于堂下，叩拜而去。<br><br>　　按：出外为商，以漂渺之身，涉寡亲之境，全仗经纪以为耳目。若遇经纪公正，则货物有主。一投狡侩，而抑货亏价必矣。是择经纪乃经商一大关系也。<br><br>　　可不慎哉！如其人言谈直率，此是公正之人。若初会晤间，上下估看，方露微言，则其心中狡猾可知。若价即言而不远，应对迟慢，心必怀欺。若屋宇精致，分外巧样，多是奢华务外之人，内必不能积聚。倘衣补垢腻，人鄙形猥肩耸，目光巾帽不称寒暑，此皆贫穷之辈。若巧异妆扮，服色变常，必非创置之人，其内必无财钞。若衣冠不华，惟服布衣，此乃老实本分，不可以断之曰贫。商而知此，何至如张霸被牙所脱也。<br><br>　　况非刚正之梅爷肯听分上，几乎素手归矣。故录之以示为商者，当货物发脱之初，细审经纪，对手发落，方可保无虞矣。