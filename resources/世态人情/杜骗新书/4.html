　　哄饮嫖害其身名<br><br>　　石涓，湖广麻城人，富而多诈，负气好胜，与族兄石涧尝争买田宅致隙。涧男石孝，读书进学，人品俊秀，性敏能文，人多拟其可中。石涓尝怀妒忌，思吾生平发财，被涧兄所压，今其子又居士列，是虎而傅翼也，因思计暗伤涧孝父子。<br><br>　　不数年，涧故，石孝居忧，无人检束。涓思孝年少不羁，或可诱以酒色。因伪相结纳，孝趋亦趋，孝诺亦诺，终日游戏相征逐，数以曲櫱为欢。或时有美妓，涓邀孝饮其郏或有好戏妇，涓每搬戏邀孝饮，又令戏妇曲意奉承，务挑其淫荡之心。<br><br>　　孝堕其术中而不觉，玩日愒月，荒废诗书。及服阕补考，竟列劣等。孝因发奋，往寺读书，涓辄拉友挟妓，载酒至寺欢饮。<br><br>　　孝见妓不觉有喜心，故态复萌。涓又劝孝娶美妾二人，朝夕纵淫。内荒于色，外湎于酒，手沾战疯，不能楷书，道考被黜，家业凋零。石涓抚掌大笑曰：“吾生平之恨泄矣，计亦遂矣。”<br><br>　　乃呼其子而训之曰：“涧兄在日，家富于我。因生孝不肖，酷好饮酒宿娼，不事诗书，致令丧却前程，身如丧家之狗。尔辈宜以为鉴，慎勿蹈其覆辙。”<br><br>　　未几，其子亦被人引诱赌嫖，所费不訾。涓因年老，无如之何，惟付之长叹而已。<br><br>　　按：石涓奸巧百端，匿怨友人，使孝淫溺酒色，名利俱丧。彼虽自谓得计，足以快其宿忿，殊不思杀人之父，人亦杀其父，杀人之兄，人亦杀其兄。天网恢恢，报应不爽。安能保他人不袭彼故智，而子孙不蹈其覆辙乎。垂戒二子，所繇殆与义方之训异矣，又何怪其子之复然耶。然孝亦自愚也。使孝稍有心智，宜忖父在之时，与彼有怨，今父已即世，得彼不念足矣，顾安望深交乃尔，此其中情叵测可知。由是以怠惰荒淫为戒，勤励不息自强，则石涓虽诈，安能中自立之士哉。　　哄友犯奸谋其田<br><br>　　毕和，山西人，心术狡险，阴悍暗毒，乡人无不被其害者。<br><br>　　族弟毕松，有田一段，价值五十余金，与和田毗连。和屡谋不遂，因诈与交好，屡席相款，旦夕游戏，即同胞不啻焉。<br><br>　　同乡有林远者，性刚而暴。其妻罗氏貌美好淫，与夫反睦。　　和乘隙挑之，遂通往来，情甚密，假意不令松知，实欲使之知之，故遮头露尾，为松觑破。松乃怪和曰：“枉自与你相知，有此美妇人，何不引我一宿，岂便夺你爱乎？”和逊谢曰：“此妇极有情，若引你去，必深相怜爱，恐你往来无节，事机不密，其夫若知，有误身家不便矣。”松只疑其专宠，乃私往挑之，罗氏遂允。后来情更绸缪，每候其夫出外，非和往则松往，甚且三人同牀，情如一体。<br><br>　　将及月余，和密报其夫，曰：“松弟与我至知，今闻与令正有情，我屡谏不听。闻你欲捕之。若捕得，可轻打些，彼必叫我解交，我谕他多送你些银，以绝他后日妄为，慎勿害他性命。”林远闻言，怒气填胸，次日即托言外出，须三日后方归。　　松专瞰远去，向闻其出外，即往其家搂罗氏，入房调耍。林远从密处突出，打入房中。二人已解衣在牀，远揪松于牀下凶打。<br><br>　　罗氏拚命拿住夫手，远不能多打。松求放曰：“愿以银赎免。”<br><br>　　远曰：“要何人来保认。”松曰：“叫我和兄来。”远正合意，即遣人呼和至。和曰：“不行正路，以至于此，须召你亲兄来。”<br><br>　　松曰：“勿召我兄，只你代我出银与之，后日即还。”和曰：“我代议事，怎好出银。但今事急矣，我若不出银，此事无由解释，然必有实物相当方可。”松因写前毗连之田契卖之。和曰：“只可少作价，多则亦为林远所得。”遂止作价四十两。<br><br>　　和归，取银三十两相付，远曰：“须六十两。”和曰：“奸情被获合输，妇价一半。纵令正美貌，可值六十金，此已一半矣。”远再三不肯。和曰：“彼田价四十两，我手中无现银，不如约一月后再在我手接十两。”远要约批。和曰：“若他人议事须加二抽头，我已该八两矣，今为你息事，何逼我约批乎。”<br><br>　　遂无约批，放松同归。<br><br>　　数日后，松备本息四十四两赎前田，和不肯退。一月后，林远向和取约银。和曰：“指示你撰银三十两，二两谢我，岂为多乎。”远后对人说出和教捉奸之由，松方知为和所卖。然已堕其诡计，悔无及矣。<br><br>　　按：和欲谋松田，先引之奸，欲诱其奸，先与之友。且其奸也，非彼明引，而令其自入。其要之田也，俟其有急，而为之解纷，以徐收之，计亦巧矣。向非赖后约银，则林远必不言其所由，彼和之深情厚毒，畴能测之。故人而素行不端者，彼虽与我交密，亦须提防之者也。<br><br>　　垒算友财倾其家<br><br>　　金从宇、洪起予，俱是应天府人，相隔一千余店，皆开大京铺，各有资本千余金。但从宇狡猾奸险，起予温良朴实。时常贩买客货，累相会席，各有酒量，惟相劝酬。<br><br>　　从宇思曰：“人言慈不掌兵，义不掌财。我观起予慈善好义，诚直无智，何彼铺卖买与我相并也？当以智术笼络之。”<br><br>　　以故伪相交密，时节以物相馈送，有庆贺礼，皆相请召。起予只以金为好意，皆薄来厚往以答之。从宇曰：“此人好酒，须以酒误之。”乃时时饮月福，打平和，邀庆纲，招饮殆无虚日，有芳晨佳景，邀与同游，夜月清凉，私谈竟夕。起予果中其奸，日在醉乡，不事买卖。从宇虽日伴起予游饮，彼有弟济宇在店，凡事皆能代理。起予一向闲游店中，虚无人守，有客来店寻之不在，多往济宇铺买。由是金铺日盛，洪铺日替。起予渐穷于用，从宇随取随与之。每一半九成，一半七八成银，又等头轻少，不索其借批，但云须明白记帐也。不四五年间，陆续借上六百余两，乃使济宇往取之。起予别借二百两以还。后算过帐，尚欠四百余两，逼其写田宅为当，方思还债取田。起予一皆从言，再过两年本息合四百五十余两矣。济宇力逼全收。起予求从宇稍宽，从予曰：“吾银本与舍弟相共，彼在家尝怨我不合把银借你，今我不理任你两下何如。”此时金宅有新立当契在手，起予推延不过，只得将产业尽数写契填还之。他债主知其落寞，都来逼龋千余金家不两三载，一旦罄空，皆金从宇倾陷垒算之故也。<br><br>　　洪已破家之后，从宇全不揪彩，虽求分文相借。一毫不与矣。从宇又用此术再交杨店之子。有识者笑杨子曰：“汝是洪起予替身，何不萨前车乎？”杨乃渐疏绝之。<br><br>　　按：以银借人，收其子利，未为垒算。特洪本富贾，从予诱其游饮，不事生理，致赀本消折，而以银借之，其间以八当十，加三算息，亏短田价，稍蚕食之，从宇之奸贪极矣。为富不仁，从宇其何说之辞。<br><br>　　激友讼奸以败家　　马自鸣，浙江绍兴人，狷巧小人，柔媚多奸。族弟马应璘，轻浮愚昧，家更富于自鸣。其父素与鸣父不睦，两相图而未发。<br><br>　　自鸣见应璘愚呆，性又嗜酒，故时时与之会饮。亦连引诸人，共打平和，惟此两人深相结纳。人多厌之，不与共饮。二人乃对斟对酌，此唱彼和，自号为莫逆交。应璘有事多取决于自鸣，鸣亦时献衅以效忠款。<br><br>　　应璘素与亲兄不睦，数扬其短，欲状告之。自鸣假意劝阻，实于当机处反言以激之，益深其怒。应璘遂先往告兄，经官断明拟应璘殴兄之罪。又投分上解释，此为破家之始。又屡屡唆其与人争讼，家日破败。<br><br>　　后自鸣往小户人家取债，见其妇幼美，归向应璘前夸曰：“我今往某家取债，其媳妇生甚美貌，女流中西施也。我以目挑之，俯首而过。其屋只一植，数往来于前。我神魂飘荡，不能自禁。又以笑语挑之，此妇亦笑脸回答，似亦可图。只怕其夫姑有碍，未敢施为，至今挂恋在心，寤寐思服。”应璘曰：“此家是我甲首，又系佃户，图亦何难。我必先取之。”自鸣激之曰：“汝若能得，我输你一大东道。依我说勿去惹此愚夫，若捉住，彼粗拳真打死也。”应璘曰：“未闻佃客敢殴主人者。”<br><br>　　次日，即往其家收条编，一见其妇，即挑之。遣其婆出外，曰可外去觅菜来作午。婆方出，璘即强抱其妇入房。妇在从否之间，见隔壁一妇窥见躲开，妇指之曰：“某姆在隔壁窥见你，勿为此。”璘那肯休，只以为推托也。相缠已久，婆在外归，妇只得叫妈妈：“曰主人如此野意。”婆作色叱璘。璘怒，先往县呈其拖欠条编，反凶殴里长。其佃人以强奸诉。官拘审，邻妇窥见，亲姑捉获。其妇又貌美倾城，满堂聚观，啧啧叹赏。<br><br>　　因审作强奸，应拟死罪。后投分上，改作戏奸未就。而家业尽倾，田宅皆卖与自鸣，反责璘曰：“我当初叫你勿为，你不听吾言，以至于此。”应璘曰：“你口虽叫我勿为，先已造桥，送我在桥中去矣，难回步也。今欲怪你，又怪不得。孟子谓非之无可举，刺之无可刺，正你这样人也。”璘田卖尽，自鸣绝不与往来。朝夕相借，璘惟干谒亲兄，言知亲者终是亲，彼酒肉朋友，真伪情也。　　按：应璘被自鸣笼络，家破产业，尽鸣收之，反与之莫逆之交，何其愚也。苟有心智，人之处世，内而兄弟叔侄，外而朋友亲戚，皆不能无。与兄结讼，而求匿与友，是其所厚者薄，而薄者反厚也。何不观孙荣之间革孙华，而亦匿于友，使非杨氏贤德，后始有悔悟。而璘能以是而自新之，彼虽有百般巧计，安能中自新之士哉！