
&nbsp;&nbsp;《满江红》：<br>&nbsp;&nbsp;&nbsp;&nbsp;造物无凭，任东君倒横直竖。便江花粲笔，李囊险句，不遇柳神将汁染，难期锦字机中注。纵一朝得意宴江头，宁奇事。<br>&nbsp;&nbsp;&nbsp;&nbsp;那便可，轻肆志，做僚友，藐当世。看从来佻，荣华难据。况复一腔凌轹意，高天厚地无容处。至变成异类始灰心，向谁诉。<br>&nbsp;&nbsp;&nbsp;&nbsp;大凡人不可恃。有所恃，必败于所恃。善泅者溺，善骑者堕，理所必然。是以恃势者死于势，恃力者死于力，恃谋者死于谋，恃诈者死于诈，恃才者死于才，恃智者死于智。势力谋诈，自是罟获陷阱，驱而纳之，所不必言。至若才智者，人之宝也。上以治国家，平天下；下以致富厚，取功名。却为何说他不可恃？孟夫子说得好：盆成括，小有才，未闻君子之大道也；则足以杀其躯而已矣。在下且把从来恃才做物者，说几个看看。<br>&nbsp;&nbsp;&nbsp;&nbsp;唐时有杜舍人，弱冠登科，名振京邑。尝游至一寺，禅僧拥褐独坐，问杜姓氏，又问修何业。旁人以联捷夸之。僧笑曰：“皆不知也。”杜叹讶，因题诗曰：<br>&nbsp;&nbsp;&nbsp;&nbsp;家在城南社曲旁，两枝仙桂一时芳。禅憎都未知名姓，始觉空门意味长。<br>&nbsp;&nbsp;&nbsp;&nbsp;你道兄弟两个中了进士，俗人何等趋奉，而不足以惊黄面瞿昙。此时自视，亦不见有甚荣耀，然亦不过是人不得知耳，未有讥消之者。又有郑礼臣，初入翰院，矜夸不已。同席诸人，皆不能对，甚减欢笑。<br>&nbsp;&nbsp;&nbsp;&nbsp;有佐酒妓下一筹，指礼臣曰：“学士言语，无乃德色，然学士一时清贵，亦在人耳。至如李隙、刘承雍，亦尝为之，岂能增其声价耶？”诸人皆笑。礼臣因引满自罚，更不复言。夫以学士之贵，至为妓女所面斥，受罚而不敢辞，可见傲之一字，用不着了。然犹止于讥消耳，未有所害于我。至如萧颖士，恃才傲物，常自携一壶，逐胜郊野，独酌独吟。会风雨暴至，有紫衣老人，领一小童，亦来避雨。颖士见其冗散，颇肆凌侮。少顷雨雾，车马猝至。老人上马，呵殿而去。问之左右，则王尚书也，明日具启造门谢。王命引至庑下，坐责之曰：“子负文学，踞忽如此，止于一第乎！”颖士因不敢再赴词科，遂终于扬州功曹。此却以傲物之一字，有碍进取了。然犹不过是宦途淹蹇耳，未至于困顿死亡也。又如陈通方，少年登第。同年王播，年五十六。通方戏拊其背曰：“王老，王老，奉赠一第。”王颇恨之。通方值家艰归，王累捷高科，已判监铁。通方穷悴，求同年李虚中为之汲引。王不得已，署江西院官赴职，未及到任，又改浙东院。至半程，又改南陵院。往复数四，困踬日甚，退省其咎，谓所知曰：“吾偶戏谑，不知王公遽为深憾。”及王拜相，通方怅望而死。此直并身家性命，败于傲中了。可见傲慢之人，无好收场。人人读书，人人知道，而又多蹈之者，惟恃才智之过也。诗曰：<br>&nbsp;&nbsp;&nbsp;&nbsp;奇才虽是世间稀，卖弄矜夸便不奇。若使孔颜生此日，诸君面目亦难施。<br>&nbsp;&nbsp;&nbsp;&nbsp;却还有一奇绝的事，出人意料之外者。有一人以恃才做物、愤世嫉俗，变为异类。既变异类，犹复人言，以自明其悔恨之意。待在下慢慢细述一番。唐明皇时，陇西人李微，是皇族之子。家于虢略。少年博学，诗词书翰，无有不工。真是下笔干言，倚马可待。他却恃才傲物，眼底无人。即他同时的才子，如李白、杜甫、高适、岑参之流，他也不肯逊让一头。便把那功名二字，拿在手里，谓卿相可以立致，终日猖狂放恣。当时之人，也说他是个才子，不敢与他抗衡。他越发自尊自大起来。未弱冠时，便领了乡荐，贡至京师。不意走了十科，不得一第。只因他恃才过甚，不肯俯就这科目的程式，又或躁率差误，以此多不合式，常被剥放。但还有一件好，唐时却是一年一试的，不比如今三年一试。故虽十科，亦不过迟得十余年。李微一次不中，便骂一次试官，道他眼瞎，不识文字。又骂这些及第的道：“黄口孺子，腐烂头巾，都中了去。我辈如此高才，沦落不偶，看他们有何面目见我！”便是那愤懑不平之气，放诞无忌惮之言，心中口中，怨天尤人个不了。及至第十一举，方才得一第，名次却又不高。唐朝资格：凡进士及第的，前边几名，选七品京官。其余高者县令，次者县丞，又次县尉、丞尉之流。做得好，便取为尉史，甚至取为西台。不取的，再赴词科。连试高等，便入为翰林台省。故此李微虽中进士，却选得一尉，又调补河南商丘县尉。自以皇族高才，屈迹下僚，与俗吏为伍，常郁郁不乐。益为倨傲，轻底狎侮，无所不至，僚伍皆不能堪。<br>&nbsp;&nbsp;&nbsp;&nbsp;一日，与同舍会饮，多吃了几杯，便以酒发言道：“我皇家子，才高迁、固。君等虽喙长三尺，而手重五斤，是为何物，乃竟与我伍邪！”僚友皆侧目恶之，不欢而散，然亦无如之何。及微任满，当补选，以当事者恶其做放，不肯为之荐拔，不得即赴京调补，因此退而家居。益复傲慢，不与人通。时作诗赋，总只是牢骚不平，毫无屈原忠君爱国之忧，倒有杨恽诽谤不堪之意。把平日食牛扛鼎那些才气，都变做了吞声饮恨一副肚肠。时时思量那些目不识丁据有高位的，及那些当权用事不提挈他的，恨不得一口水都吞在肚里。自有了这个意思，便种下后来变成异类的根子。诗曰：<br>&nbsp;&nbsp;&nbsp;&nbsp;画马犹应入马胎，怨愤如何不作灾。从来佛性只平等，便离六道坐莲台。<br>&nbsp;&nbsp;&nbsp;&nbsp;李微家居岁余，宦囊已空。迫于日用无资，只得思量出游，打知交的抽丰。冀有所获，半为妻子衣食，半为入京调补支费。打算已定，设处了些路费，整顿行李，别了妻子。带了两个仆者，一个叫做应荣，一个叫做宜禄，从虢略取道而南，至于湖广地方。其时府县长吏，虽不多几个是他同年故旧，然他平日原有才名，人皆敬重的。况他又傲放猖狂，人又多怕他的。你道傲放猖狂，人如何倒怕他？大凡有才的人，出口成章，凡有所讽刺，或作赋，或作诗，或作传，人便传颂开来。若有不好事体，未免取讽当时，遗笑后世。是以人多怕他。古人有云：避才士之舌锋，避文士之笔锋。正为此等人说也。此时这些官长，人人开阁相延，宴游欢饮。有所请托，无不听从。及将别时，又各各厚赠，以实其囊。微犹以为未足，又游到金陵地方。金陵是古帝玉之都，胜迹甚多。微便到处题咏，人人称赞。彼处官长，相待之厚，亦与湖广一般。将及一年，所得赠遗，竟有二三千金。微意稍快，谋将西归虢略。一路行时，又想起做官时事，忽忽不乐。向来那些怨恨愤懑之意，又复形之言色。一日，到了汝坟地方，觉得身子困倦，叫仆人寻了下处，正欲安息几日，慢慢再走。不意忽然的发狂起来，咆哮叫跳，如虎如狼。两个仆人，竟不知是何缘故。上前又打，落后又打。去服事他，见了便脚踢口咬。不去服事他，却又喊叫如雷。不拘门闩、扁担、扒棍之类，拿着便打。打得两仆，日里不成日，夜里不成夜。将近十余日，狂跳更甚，披了头发，脱去衣服，绝没一些体面，只要往街上走。两仆那里拦挡得住。突然一夜，把店门开了，直头便跑。天色甚是黑暗，两仆那有胆气去赶他，只得听他自去。次早起来，两下找寻，并没影迹。打听往来的人，也并没人看见。河边井里，都打捞一番，那里有一些下落。只得在店中，呆呆的等了一个月日，杳无消息。两人料来是死了，便黑心将起来，也不顾家主，也不顾主母在家，小主人又小，一径把这些银物、行李分做两开，各自得了一半，一道烟桃之夭夭了。李微妻子坐在家中，望人人不到，望信信不来。其子才得十五六岁，要寻父亲，又没胆气远出。坐在家中，又无所依靠，真是苦不可言。<br>&nbsp;&nbsp;&nbsp;&nbsp;旅行唯恃仆相亲，义仆从来有几人？<br>&nbsp;&nbsp;&nbsp;&nbsp;背主挈资图利己，不思虢略计程归。<br>&nbsp;&nbsp;&nbsp;&nbsp;却说李微自那夜走了出门，一径走了二三十里路，到一山间，竟把两手来据地而走。此时心中倒觉得有些明白，看见自家臂膊上生出毛来。却走到个溪边，照一照看，竟自变了斑毛老虎。试叫一声，真是惊天动地。试打一跳，真是旋转风生。自家又恨又羞，然已无可奈何，便自吞人吃兽。那时商于界上，相传道：有只异虎食人。往来商旅，早暮俱不敢行；只于巳午未三时，结伴而过。<br>&nbsp;&nbsp;&nbsp;&nbsp;闻说牛哀曾化虎，岂知文士亦牛哀。<br>&nbsp;&nbsp;&nbsp;&nbsp;无缘得有从龙遇，且作山君泄愤怀。<br>&nbsp;&nbsp;&nbsp;&nbsp;从来凶恶之人，或有变为异类者。如郗皇后以妒忌而变蟒，新郑妇以逆姑而变狗，某官以贪狠而变牛，封邵以暴虐嗜杀而变虎，理或宜然。至若李微文士耳，恣肆狂放，遂至于此，岂不哀哉！将及一年，陈郡人李严，以监察御史，奉诏使岭南公干，乘传至商于界，暂宿驿中。以敕命有限期，不敢迟缓。次早凌晨，便要起身。其驿吏禀道：“界边岭上，有异虎暴而食人，将及一年。凡行旅往来，必待日高而后发。今天色尚早，恐行人尚稀，虎必出而噬人。请且暂停，待日高了，方可前进。”俨不信道：“如此大道，那得有虎，不过是盗贼吓人，故意妄传耳。”驿吏再三上禀，俨怒曰：“我天子使，前有导，后有卫，骑从之人，不下数百，山泽之兽，宁能为害耶！”遂立刻起身。驿吏不敢多言，听之而已。及行未尽里许，平途之中，林莽茂盛。果有一虎，斑而猛，从茂草中突然而出，适当俨之马前。从人不及防备，纷纷奔窜，马亦避易。俨正惊惧之极，无可为计，只见那虎把俨看下一眼，连忙转身，依旧向草中躲了。俨方带得马住，只听得虎作人言道：“异乎哉，几伤我故人也！”俨闻得说，心下惊疑，道：“宁有人而变虎者？他道我是故人，却不知他是谁何？”正踌躇间，虎又道：“李君，李君，子竟忘我耶？”俨聆其音，酷似李微。俨与微向来同登进士第，又是同姓，极相亲厚，却也别了几年，不曾会面。忽闻其语，不胜惊异。若是李微，何以有此奇怪，但其声酷似。乃问虎道：“子为谁？岂非故人陇西李微乎？”虎呼吟数声，若嗟若泣，久乃答道：“我正是李微。别来许久，君犹知我声音，君真不忘故人者矣。”俨乃下马，问虎道：“君何为至此？记昔时，俨与君同场屋十余年，情好甚笃，不啻同堂兄弟，嗣是得附骥尾，为同年友。不意吾先登仕路，夺走王事；君亦继出佐郡，各为功名。天南地北，睽问笑言，历时颇久。正不知君之踪迹作何状，今幸因出使得与君遇，而君匿身草中，不与相见，岂故人畴昔之意耶？”虎又吁嗟数声，乃发言道：“吾已为异类，状貌狰狞，使君见吾形，则且畏怖而恶之，惟恐其去之不速，其肯念畴昔之意耶？虽然，愿君少留。吾有隐情衷曲，无可诉告，今幸遇故人，方欲尽布衷款。不识故人肯为我听否？”俨曰：“我素以兄事故人，似不妨以形相见。今既不可，愿展拜礼，后听故人之嘱。”乃向虎再拜。虎道：“我自与足下别久矣，音容旷阻，不知足下宦途何如，今又何往？适见君有二吏，驱而前，驿隶挈印囊以导，呵殿之人，前后簇拥，喧阗于途，声势赫奕。得无为御史而出使乎？不然，何驺从之伙且都也！”俨对虎道：“向时履历，足下所知。近蒙圣恩超擢，得备位御史。今衔命奉使岭南，故道经于此。”虎又若笑若悲道：“吾子以文学立身，位登朝序，可谓荣矣。况宪台清要，分纠百揆，圣明慎泽，尤异于人。复有皇华之命，以子高才，自能了此。心喜故人得此显贵，但我不复为人，不得与君相见，徒增悲涕耳。”俨又道：“往年吾与执事，同年交契深密，异于他友。君竟不幸，化为异类。故人之分，岂以形骸为间，而必坚匿于草木中？”俨与虎絮絮叨叨，言之不已。随从人役，都站在两旁。初时惊惧，渐闻其言颇有文理，大家悉悉窣窣，以耳语耳，议论其怪。虎便对俨道：“故人词意恳切，欲见吾形。吾亦为不妨一见。但君之吏役，在旁窃议。我露其形，必致惊恶。我既不得为人，而复为人所憎恶，又何苦乃尔。”伊又道：“君既不肯见形，然则请详其变虎之事。”<br>&nbsp;&nbsp;&nbsp;&nbsp;虎又吁嗟悲泣说道：“言之不胜痛心，然亦不得不为敌人详之。我因谢任家居，寥落无聊，因往吴楚之间，干谒当事，将周一岁，得馈赠二三千金，拟归虢略，安顿妻孥，挈余资往京补官。道次汝坟，忽得狂疾，颠呼喊叫，若不省人事者。忽一夜，闻户外有人呼吾之名，我遂应声而出。路甚黑暗，走了一程，至一山谷间，不觉以左右手攫地而步，殊觉快便，欣然自得。此时心愈狠，力愈倍，纵横跳踯，无不如意。及视髀间，见斑毛种种若兽然，心甚惊异。意欲挺身以行，不可得矣。疾行至一溪边，照影观之，俨然猛虎，中心悲恸，几不欲生。又思既已至此，无可如何，只得隐身草泽。腹中颇饥，然尚思不食生物，或可复形为人，遂忍饥不攫生物。既久，饥不可忍，乃取山中鹿豕獐兔以充食。又过几时，诸兽畏为我食，皆远避而去，无所复得，饥益甚。一日，有妇人从山下过，时正馁迫，意欲食之。又思彼人也，我不幸而为虎，奈何复食人以重其罪？让彼已过。又思饥饿无所得食，此天赐也，失此不食，又不知何时得物，可充我腹。欲前欲却，徘徊数回，不能自禁，遂取而食之，其味甘美殊甚，与诸鹿象又大不同。今其首饰犹在岩石之下，可取而证也。自是以后，便念念欲思食人。不论贵贱老少，徒行负担，凡过我之前，力之所能及者，悉擒而嚼之，不尽不止。率以为常，不复有获谴畏罪之念矣。非不念妻孥，思朋友，直以行负神明，一旦化为异物，有觍于人，故分不可见。嗟夫，我与君同年登第，交契素厚，相期白首登朝，后先焜耀。君今口衔王命，手执天宪，荣妻子，耀间里；而我匿身林薮，永谢人世。跃而呼天，天不我怜。俯而泣地，地不我惜。身毁不用，是果命耶！未有天之付命于人，始人而终异兽者。罪孽深重，以至于此，夫复何道！”因呼吟嗟泣，悲不自胜，俨又问道：“君既为异类，则有咆哮而已，何尚能人言耶？”虎对道：“我形虽虎，心犹人也。往昔之事，念念不忘。自居此处，不知岁月，但见草木荣枯，亦时时泣下，沾草被木。恨无人可与言，亦不得与人言也。近日绝无过客，久饥难忍，忽见驰驱，故挺身而出，冀得一饱餐。不意唐突故人，惭惶无地。”严道：“君既久饥，我有余马一匹，留以为赠何如？”虎对道：“此又不可。食吾故人之后乘，何异伤吾故人乎？愿无及此？”俨又道：“然则食篮中有羊肉十余斤，以食君可乎？”虎若喜道：“此则受故人之贶矣。然吾方与故人道旧，何暇言食。若对故人而啖肉，有失应对，不亦无礼甚乎。君去，则留之以待吾食可山。”俨顾左右，命取羊肉。虎又止之，道：“且迟之，尚有言。我与君真忘形之友也，将有所托，不知故人肯诺之乎？”俨曰：“平昔故人，安所不可。但不知所事云何，请详示之，当不负所托。”虎乃谢道：“君不许我，我何敢言。今既许我，岂我忘那。忆昔在汝坟逆旅之中，为发狂疾，痛答僮仆，不顾行装。既而走人荒山，变为异类，不复叮入市井，亦已忘其来路。虽心尚明悟，而自揣如此面目，见人，则人皆慌避，何处可觅僮仆资囊。不意二奸仆，竟驱我乘马衣囊，悉□□□。妻与子，尚在虢略，不见我归，又不见仆归。□□□悬想，岂知我变为异类乎！君如王事已毕，自南回京覆命，乞命仆赍书，访吾妻子。但云我已死，无言我今日之事，以骇人听闻，彰我之丑，是所望于故人者也。”俨拱手道：“谨奉教。”虎又道：“吾于宦时，与僚友不合，伉佷自高，颇无所得。任满而归，并无资业。有于尚稚，未能自立，谋生之计，不知若何。君位列台阶，素尚信义，昔日之分，如同手足，今谅不以异类，变其初心。必望念我稚子孤弱无依，时赈其乏，无使殍死道途，是真莫大之恩也。”言已，又大悲泣，若人之号咷者然。随从之人，闻其言泣，亦觉酸心堕泪。俨亦不禁呜咽道：“俨与足下，誓同休戚，足下之子，犹吾子也。凡有所委，自当力副尊命，不敢有违，又何虞其不至哉。”虎又道：“既蒙季诺，吾无复挂念矣。然犹有所托，我有旧文数十篇，一生精力，毕萃与此，未及行世。虽有遗稿，妻愚子幼，当尽散落。君苟为我传录，诚不能列文人之户阈，然亦贵传与子孙，使知祖若父虽无显仕，犹有文人也。”俨即呼随行吏人，听虎所言，命笔书之。近二十章，文理甚高远。俨阅而叹之，至于再三，道：“君文诚高美矣。然许久时，何以犹不忘于心？”虎又道：“此吾生平来极得意之业也。在吴楚间，时时念想；即今在草莽间，亦时念想。又安可寝而不传乎！”俨又问道：“君之所命，止于此欤，抑尚有所未尽也？”虎乃道：“吾欲为诗一篇赠君，以表吾外虽异，而中无所异，亦欲以道吾怀而抒吾愤也。”俨首肯道：“愿闻尊教。”复命吏人，以笔授之。虎朗吟道：“<br>&nbsp;&nbsp;&nbsp;&nbsp;偶因狂病成殊类，灾患相仍不可逃。<br>&nbsp;&nbsp;&nbsp;&nbsp;今日爪牙谁可敌，当时声迹共相高。<br>&nbsp;&nbsp;&nbsp;&nbsp;我为异物蓬莱下，君已乘轺气势豪。<br>&nbsp;&nbsp;&nbsp;&nbsp;此日溪山对明月，不成长啸但成嗥。”<br>&nbsp;&nbsp;&nbsp;&nbsp;俨览之大惊道：“君之才行，我知之久矣。今在异形之后，尚犹如此高迈！慧业文人，当生天上，今不生于天而沦于兽，当必有遗行，以至于此。君试思生平，得无有自恨乎？”虎叹道：“二仪造物，固无亲疏厚薄之间。若其所遇之时，所惠之数，吾又不可得而知也。因君之言，提醒我心。若反求所自恨，则吾亦有之矣，吾犹记少时，于南阳郊外，与一孀妇通，情好殊密。后来往返频数，形迹渐露，其家知之，尝有害我心。我与彼妇，由是不得再合。吾愤恨之极，因乘风纵火，一家数人，尽焚杀之而去。始虽快之，后亦殊悔。生平之恨，此为甚耳。但以杀人之故，受此孽报，又复为虎食人，孽益日深，又不知报将何如也，可为拊心疾首、痛哭流涕者耳！”俨叹息道：“君之今日，大都以此。然君既知悔，当不以恶道终其身，可无过自悔伤也。”虎又嗟吁而言道：“已矣，无复望矣！然尚有一言相嘱：君若使事已完，回京覆命，幸取道于他郡，无再过此途。吾今日尚悟，认得故人，然胸中不了之事，无所告诉之情，既得一泄于君前，则我之事毕矣。自此以往，无复人世之念矣。便恐迷却本性，茫无知识。则君过此，吾既不省，将碎足下于齿牙之间，终成士林之笑。此吾之所切祝也。君从此去里余，有一小山，登其上，尽见此地，将令君见我焉。非欲矜勇，欲令君见我猛恶之状，不复再过于此，则知吾待故人之至意也。”俨悉唯唯领诺。虎又道：“君还都，见吾友人妻子，无言今日之事，以彰我丑，则感庇深矣，是以不惮再三叮咛。君奉命有期，吾恐久留使旆，稽滞王程，愿与子诀。珍重故人，相见无期。”俨再拜上马，回视草茅中，号咷悲泣，所不忍闻。俨亦向之大哭一场，然后策马而行。不里余，果有一岭。登其上，顾视岭下，则虎自林中跃出咆哮，岩谷皆震。俨想其言之不诬，遂去抵岭南，将所命公事一一料理。及事毕，亦几半载。忆虎之言，不敢复由故道，乃求他道，纡其途而归。亦不知虎之所终也。至京覆命一完，即遣人持虎所授之诗文，又自作书一封，及赙赠之礼，若李微真死者然，以讣于微子。月余，微子自虢略至京，诣俨拜谢，求先人之柩，欲扶归葬。俨无可为对，不得已将微往游吴楚，及回至汝坟变虎，相遇口授诗书、嘱托妻子之事，自颠至未，一一告之。其子痛哭而返。俨念故交，且已受虎之托，遂以己俸均给其妻子，免饥冻焉。其子亦有文名。俨官至兵部侍郎。古今才士，不为少矣，而变虎者，曾未之闻，乃竟以傲放一念致之。世之非才士者，侥幸一第，便尔凌轹同侪，暴虐士庶，上藐千古，下轻来世；其又不知当变为何物耶！至于李俨，以异类之所托，而不负约言，分俸赡子，其视贫贱之交，漠不一顾，死亡之际，视若路人，其贤不肖又何如邪。在下懒作落场诗，听唱《黄莺儿》一只：<br>&nbsp;&nbsp;&nbsp;&nbsp;摛藻薄卿云，恃才高，每丧身。古来多少遭奇困，于菟快心。<br>&nbsp;&nbsp;&nbsp;&nbsp;蚡伦有文，现身说法殊堪信。再沉吟，若无谊友，妻子定飘零。<br>&nbsp;&nbsp;&nbsp;&nbsp;