自有文字以来，著书不一。四书五经，文之正络也。稗官野史，文之支流也。四书五经，如人间家常茶饭，可用，不可缺；稗官野史，如世上山海珍羞，爽口，亦不可少。如必谓四书五经方可读，而稗官野史不足阅，是优可用家常茶饭，而爽口无珍羞矣。不知四书五经不外饮食男女之事，而稗官野史不无忠孝节义之谈。 <br><br>能通乎此，则拈花可以生［冰］之清、雪之洁、柳之秀、雅莲之馨香，可谓无花不飞矣。湖上之逢，舟中之句，啸雪亭寻梅问柳，探花郎跨凤乘龙，可谓无想不艳矣。以至梅、雪二公忠勤王事，竹、杨二子慷慨多情，张、刘二生之诡计阴谋，春花、朝霞二女之慧心侠骨，则叹不必谓四书五经方可读也。发想可以见奇，不必谓稗官野史不足阅也。但华必欲飞，不飞不足夺目；想必欲艳，不艳不足嫌情，必也。无花不飞，无想不艳，亦无花不艳，无想不飞，方足以开人心花，益人心想，以为文士案头之一助。 <br><br>今传中所载为梅，何花不艳，何想不飞？或阅荪传者，如逮名花，同列艳媚，虽桃秾李白，而清香胜之。为生奇想，天际飞来，虽水穷山尽，而幻景出之，如逢才子佳人，叹有相对。虽才为司马，慧似文君，而风流喜雅却又过之。此《飞花艳想》之所由作也。虽然花飞矣，想艳矣，亦花艳矣，想飞矣，偏于忠孝节义之淡，而心及饮食男女之事，是何爱拾日用山海珍羞，而废家常茶饭也，是何爱拾只阅稗官野史，而废四书五经也。其可乎！若荪传者，权必胸经，邪必悔正。华飞而气自存，想艳而文自正。令人读之犹见河洲窈窕之遗风。则是书一出，谓之阅稗官野史也可，即谓之读四书五经也亦可。 <br><br>　　　　　　　　　　　岁在己酉菊月未望，樵云山人书于芍药溪 <br>