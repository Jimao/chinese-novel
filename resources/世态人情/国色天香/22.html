天顺时，青川孔天□，性酷好仙，常遇黄冠及名山大川。宫观真像，即虔礼之。进古太山回，遇一老人，黄冠杖履，呼天□曰：“子好道乎？”曰：“心诚好之，但未得入道之门耳。<br><br>　　老人曰：“汝知炼蛤蟆之术否？”曰“不知。”老人袖取一缄与之，曰：“功满三年，蛤蟆忽失去。再逾三年，道可成矣。勉之！勉之！”<br><br>　　天□意老人异人也，不敢轻启其封。至家，焚香，始开之，内皆符咒诀法。遂择日取蛤蟆，依法修炼。每咒，则蛤蟆开口，烧符，则吞之。<br><br>　　遂精心炼及三年，忽不见。又三年，复回，生两翅，身赤，能飞语告天曰：“昔授子术者，乃中宫上德真君。予吞符限满时，有老人在黄云中召我，不觉一跃而至其前，袖我而去。<br><br>　　去上六菜花山黄鹤洞，爱戒三十六月，始命我吞坤精丹，饮无极水。赤身生翅，能御风云，瞬息千里，亦得与天同寿矣。真君许我度子后，令入月宫为蟾蜍伴也。”<br><br>　　言毕，委首张口，吐二丹，金光绚耀，复语曰：“五月望，天道吉日，一丹子食之，一丹可烧以茅山芝，便成鹤，骑赴南泉，自有金童为子导也。”嘱罢而飞入云中，渺而不见。依其言，遂仙去。<br><br>　　弘治十八年，邻人张四老见其与黄冠道士在太山游。