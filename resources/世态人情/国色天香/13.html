翠珠姓王，禾城名妓也。丰姿婉润，声色绝群，人有慕之者，非重价不轻接。<br><br>　　一日，国学生潘某闻其名，盛资而往，因与之狎，情甚绸缪，分钗破镜，剪发燃香，誓同死生。交袂年余，而潘生之囊箧十荡八九于其门矣。已而赴试秋闱，两不能舍，临期泣执一胜。<br><br>　　潘因家随废落，临事羁迟，淹于旅者两载。后得解归，越日即往候。翠珠方坐中堂，同一富商对饮，见潘至，牾不为容，若不识一面者。及发言，竟以姓问。潘虽疑异，犹意其假托于人前也，明日再往，使家人召之别室，及相见，而情亦然，潘怒，出所剪发掷之，曰：“子知此物乎！”翠始转颜回笑，近坐呼茶，而潘终汹汹不平矣，乃拂袖言旋。翠亦无援心。<br><br>　　归家大怒，以其事诉于友，欲石厉刃以磔此恨。其友叹曰：“娼行甚劣，本其故态，兄抑以为异邪？自昧而自蹈之，尤人何益！”潘意稍解，因作《解嫖论》以示人云：<br><br>　　夫人常情，非爱财则爱身也，非畏法则畏礼也，非虑前即虑后也，非好名则好胜也。人之于财，或以毫厘而贸易难成，或以分文而童仆笞挞，或以假借而朋友分袂，或以不均而兄弟构词，至于氵㸒色，则倾囊橐破家资而欣为之，甚则甘饿殍胥盗贼而终身不悟也，谓之何哉？人之于身，或以坠马而畏骑，或以危舟而畏渡，或刺皮肤而弗色然怒不可当，或有小疾而戚然恐不能起。至于氵㸒色，则耗精神丧元气而恬然为之，甚则染恶疮耽恶疾而甘心不悔也，谓之何哉？且无禄者犯奸有罚，职役者宿娼有禁，法之可畏也明矣。今之人，缢死于旧院，刺杀于南楼，为嫁买而经官问罪，缘氵㸒奔而出丑遭刑，可不羞之甚邪！<br><br>　　色荒之训《书》有之，冶容之戒《易》有之，理之当鉴也明矣！今之人正气丧于邪气，名节丧于妖媚，居乡则见恶于闾里，居官则招议于缙绅，可弗思之甚耶？祖之有孙，愿其绳武以显我门庭，父之有子，愿其克肖以分我忧虑，今或为色破家丧命，辱其祖父，而祖父以此怨恨至于病且殁者甚多，是使其身为不孝不慈之身，虽有他能不足称也，光前之道，固如是乎？妻之有夫，望其为我之托而醮一不移，子之有父，望其为我之天而终身永赖，今或为色捐家废产，离其妻子，而妻子以此穷困见辱于人者恒多，是生其身为无礼无义之身，虽有豪才不中取也，裕后之道，又如斯乎？死于战者以勇名，死于谏者以直名，若死于氵㸒色者名之为败子，为其败家也，名之为下稍，为其流落也，苟有好名之心者，当有所耻而不为矣。而人固安之，何其愚哉！业学者以文胜，业农者以耕胜，若出于氵㸒色者或生乎男，何忍使之为优也？或生乎女，何忍使之为妓也？苟有好胜之心者，当有所择而不为矣。<br><br>　　而人顾愿之，何其卑哉！或者以子美之四娘、安石之云月、东坡之琴操、陶谷之若兰为四公之乐，而不知此实四公之累也。或者以相如之窃玉、韩寿之偷香、张敞之画眉、沈约之瘦腰为四君之豪，而不知此实四君之玷也。故与其为项羽之嬖虞姬，孰若为云长之斩貂蝉？与其为君瑞之谋崔莺，孰若为睢阳之杀爱妾？与其为申生之慕娇红，孰若为贾清之搬烟花？明此，于穷则为清白之君子；明此，于达则为正直之大夫；明此，于寒微则可以立家；明此，于富足则可以保业，所谓腰家仗剑与色不迷人云者。<br><br>　　尝读《孔子世家》，见柳下惠坐怀不乱，鲁男子闭户不纳；读《晏婴实录》，见里妇顾婴微笑，晏子悔责数日之言：读《江右野史》，见冯商聘妾遣还、生子状元及第之报，乃喟然叹曰：“不氵㸒女色，非独爱身也，爱德也，而财又不足言矣；非独畏理也，畏天也，而法又不足言矣；非独虑后也，虑鬼神也，而前又不足言矣；非独好名也，好积善也，而好胜又不足言矣。知此，则楚馆秦楼非乐地也，乃人之苦获也；歌妓舞女非乐人也，破家之鬼魅也；传情递笑非乐意也，迷魂之乐意也；倒凤颠鸾非乐事也，催命之妖狐也。引而伸之，触类而长之，虽家梅不可折，而况于野乎？虽女色不可氵㸒，而况于人乎？鄙见如斯，人情自悟。”<br><br>　　后因复就秋试，夜泊江边，忽见富商立舟上，颜枯衣缕，为人执薄设之役。生异而问曰：“尊官可念王翠珠否？”其商骇愕曰：“公非中堂相会者乎？”潘曰：“是也。”商即蹙容曰：“仆因此妇迷恋，挥金与游，然犹未甚，后许携资嫁我，情好益笃，我始罄所有而与之，意为彼即我矣。岂知床头一空，前言若水，香消翠冷，爱转情飞。其母复妨恶，促我豪粮，逼我行芨，又且嗔儿挞婢，无非欲激逐我也。我不能当，隐忍走出，方欲鸣之官司，而母子已徙他所。无可奈何，以故依栖流落，寄食于人，又不知家园松菊之何如也！”言讫泪下，潘因招饮，以赆资十余两之而别。<br><br>　　及抵试，得领畿荐。荣回时，翠珠母子已舣舟迎叩矣，潘乃扬帆不顾。因使人摭辱之。<br><br>　　不数月，潘之友一夕饮散，经潘之门，见绿衣人驱：女子而立，悲怆不肯进。红衣人曰：“业已承认，又复何言？”又曰：“翠珠，翠珠，谁令如此！”押之而入。<br><br>　　友疑其事，早往访之，则潘家夜育二犬，乃问翠迹，母子以暴病夜卒矣，潘与友拍掌大笑，以为奇异。及呼之“翠珠”，摇尾而应，呜呼！迷人诱引，所害者不止一儒一商也，乃以此报，岂负珠哉！　　