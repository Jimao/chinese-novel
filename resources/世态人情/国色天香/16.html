鹤云者，乃邓州人，姓金也，美风调，乐琴书，为时辈所称许。宋嘉熙间，薄游秀州，馆一富家。其卧室贴近招提寺，夜闻隔墙有歌声，乍远乍近，或高或近。初虽疑之，自后无夜不闻，遂不以为意。<br><br>　　一夕，月明风细，人静更深，不觉歌声起自窗外。窥之，见一女子，约年十七八，风鬟露鬓，绰约有姿，疑是主家妾媵夜出私奔，不敢启户。侧耳听其歌曰：<br><br>　　音、音、音，你负心，你真负心，孤负我，到如今，记得当时低低唱，浅浅斟，一曲值千金，如今寂寞古墙阴，秋风荒草白云深。断桥流水何处寻？凄凄切切，冷冷清清，教奴怎梦。<br><br>　　女子歌毕，敲户言曰：“闻君俊才绝世，故冒禁以相就。今乃闭户不纳，若效鲁男子行邪？”鹤云闻言，不能自抑，才启户。女子拥至榻前矣。<br><br>　　鹤云曰：“如此良夜，更会佳人，奈何烛灭樽空，不能为一款曲也？”女子曰：“得抱衾衣周，以荐枕席，期在岁月，何必泥于今宵？况醉翁之意不在酒乎！”乃解衣共入帐中，罄尽缱倦之乐。<br><br>　　迨隔窗鸡唱，邻寺钟鸣。女子起曰：“奴回也！”鹤云嘱之再至，女子曰：“勿多言，管不教郎独宿。”遂悄悄而去。<br><br>　　次夜，鹤云具酒肴以待，女子果来，相与并坐酣畅。女子仍歌昨文之辞，鹤云曰：“对新人不宜歌旧曲，逢乐地讵所道忧情？”因更前韵而歌之曰：<br><br>　　音、音、音，知有心。知伊有心，勾引我到于今。最堪斯夕，灯前偶，花下斟，一笑胜千金。俄然云雨异春荫，玉山齐倒绛帷深。须知此乐更何寻。来经月白，去会清风，兴益难禁。<br><br>　　女子闻歌，起而谢曰：“君子斯咏，可谓转旧为新，除忧就乐也！”彼此欢情更浓于昨。自是无一夕不会。花苒半载，鲜有知者。<br><br>　　忽一夕，女子至而泣下。鹤云怪问，始则隐忍，既则大恸。鹤云慰之良久，乃收泪言曰：“奴本曹刺史之女，幸得仙术，优游洞天。但凡心未除，遭此谪降。感君同契，久奉欢娱。讵料数尽今宵。君前程远大，金陵之会，夹山之游，殆有日矣！幸惟善保始终。”云亦不胜凄怆。至四鼓，赠女子以金。别去未几，大雨倾盆，霹雳一声，窗外古墙悉倾例矣。鹤云神魄飘荡，明日遂不复留此。<br><br>　　二年后，富家筑于基于，掘一石匣，获琴与金，竟莫晓此故。时闻鹤云宰金陵，悉其好琴，使人携献。鹤云见琴光彩夺目，知非凡材，顾然受之，置于石床。远而望立，则前女子就而抚之；近而视之，则依然琴也。方悟女子为琴精，且惊且喜。适有峡州之迁，鹤云得重疾，临死命家人以琴合葬。琴精之言，一一验矣。人有定数，物可先知，岂不信哉？　