洪武间，本觉寺有一少年僧，名湛然，房颇僻寂。一夕独坐庭中，见一美女，瘦腰长裙，行步便捷，而妆亦不多饰。僧欲进问，忽不见矣。明夜登厕，又过其前。湛然急起就之，则又隐矣。他人处此，必不能堪，况僧乎？<br><br>　　自是惶惑殊深，氵㸒情交引，苦思不置。越两日，又徐步于厕。僧急牵其衣，女复徉为惭怯之态。再三恳之，方与入室。及叙坐，僧复逼体近之，渐相调谑间，竟成云雨。事毕，问其居址姓字，女曰：“妾乃寺邻之家，父母钟爱，嫁妾之晚。今有私于人。故数数潜出，不料经此，又移情于汝。然当缄密其事，则交可久。不然，彼此玷矣！”僧唯唯从命。于是，旦去暮来，无夕不会。<br><br>　　将及期，僧不觉容体枯瘦，气息恹然，渐无生意。虽同袍医治，百端罔功。寺中有一老僧谓曰：“察汝病脉，痨症兼致。阴邪甚盛，必有所致。苟不明言，事无济矣！”淇然骇惧，勉述往事。众曰：“是矣！然此祟不除，则汝恙不愈。今若复来，汝同其往，而踪迹之，则治术可施也。”<br><br>　　是夕，女至。湛然仍与交合。将行，欲起随送。女止之曰：“僧居寂落，夜得美妇欢处，是亦乐矣！何苦自感如此。”湛然不能往，强而罢焉。翌日告众，众乃忖曰：“明夜彼来，当待之如常。密以一物，置其身。吾等游于房外，俟临别时，击门为约，吾等协当尾随，必得而止，则祟可破矣！”湛然一一领记。<br><br>　　后一夕，湛然觉神思恍惚，方倚床独卧，女果推门复入。僧与私曲，益加温存。鸡鸣时，女辞去。僧潜以一花插女鬓上，又敲其门者三。众僧闻击声，俱起追察，但见一女冉冉而去，众乃鸣铃诵咒，执锡执兵相与赶逐。直至方丈后一小室中乃灭，此室传言三代祖定化之处。一年一开奉祭，余时封闭而已。<br><br>　　众僧知女隐迹，即踊跃破窗而入，一无所见，但西北佛厨后烁烁微光，即往烛光，则坚一竹质润滑，枝束鲜莹。盖已数十年外物也，众方疑惑，而花在柄，因共信之，乃持至堂前，抽折一，则水流滴地。众僧益骇异。再折之，亦然，以至皆如之。<br><br>　　从僧乃明灯细视，其中排水，皆精也。湛然见之，悔悟惊惧，不能自制。于是，悉就焚之，扬灰于湖。湛然急以良剂调治，久之得平。而祟自此灭矣！<br><br>　　评曰：异怪弄人，数固当灭，而少僧幸免，人亦可鉴。　