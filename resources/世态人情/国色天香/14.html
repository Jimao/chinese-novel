汉朱买臣者，旧吾郡由拳县人也，字翁子，与同邑严照垂髻相菩，结为刎颈之交，且约曰：<br><br>　　苟相贵，毋相忘。<br><br>　　家虽甚贫，不喜生业事，惟好读书。夫妻艰于口食，遂采薪以为给。身担负，口读书，遇有悦解处，则吟哦讽咏之声迤逦道上。<br><br>　　其妻常耻之，谓买臣曰：“丈夫立身，上不得弧矢以行志，下不能货殖以营生，筋骨体肤劳饿以倦，方且悲伤之不暇，而乃犯歌若得，窃为君不取也。”<br><br>　　买臣曰：“贫者士之常，若非分张求，则悖命矣，君子耻之。负薪行歌，何耻之有？”<br><br>　　其妻复劝曰：“吾闻读书以治生为先，未闻作一词、撰一赋而可易斗粟于家、尺帛于女者。今君欲仗章句以却饥寒，计诚拙矣。况医、卜、农、工皆能立业，何不舍此务彼，徒久误足文场，困身艺圃，栖栖然效秦坑酸鬼以自苦哉？”<br><br>　　买臣又笑谓曰：“富贵双途，贤者所难致。子以我为池中物耶？一旦云雷我假，鼓波沧溟，斯予得志之秋矣。何不俟命待时，徒怨奚益！”<br><br>　　妻遂大怒曰：“邑中挟策之士连袂同升者十下八九，尔犹奔走，衣食且不逮，是天不欲竟尔业也。若复执迷而不改图，吾恐力尽计穷，沟壑有日，何得志之可望耶？”<br><br>　　买臣乃长叹曰：“鸿鹄非燕雀所知。此苏秦、百里奚之见辱于其妻也。及其取相六国，辅政两朝，是卒前日见辱之人为之。二妇既不能料二子矣，子独能料我乎？”<br><br>　　其妻怒且泣曰：“尔自执经以来，误我以久。及念思悔，犹且难为，而况痴比古人，梦想以邀难必之福，吾知啼号之态终不能免也，仰望岂不愈绝乎！故或受我忠言，偕老可托，不然，则巾栉不敢复侍矣！汝将何从？”<br><br>　　买臣亦怒曰：“丈夫志节岂为妇人所挠？汝身可无，我业决不可辍也。”<br><br>　　妻遂再拜曰：“半生即枉，再误何堪！吾虽浑迹于童婢之中，亦得以温饱终岁，岂不愈于铄骨销形，岂成冻馁之殍乎哉！从此请辞。”忿不为止。<br><br>　　将行时，邻家一犬趋，摇首尾，于后啮其裙，不使之走，似若劝阻之意，妇虽怒为挥喝，牢不肯脱。家中一鸡，亦相扑，啄其衣，又似啄其犬者。邻妪以为异，婉言援之。妻不纳，竟去，遂自嫁于杉青吏人。<br><br>　　买臣见妻去，不能为情，复歌以自遣云：<br><br>　　朱买臣，朱买臣，行歌负担妻子嗔。<br>　　恩情难系薄劣妇，一旦捐弃如轻尘。<br>　　鸳鸯分翼比目破，孤灯举目无相亲。<br>　　贫富于世果炎热，结发尚尔况路人！<br>　　功名到手未为晚，太公八十遇泽新。<br>　　细君何必苦反覆，吾岂樵柴终其身？<br>　　朱买臣，何灾难，食比玉粒衣悬鹑。<br>　　自知一卷胜万贯，时不遇兮怨恨贫。<br>　　数年衾枕一宵冷，飘风流梗同逡巡。<br>　　回嗔何处已作喜，发云重整眉新颦。<br>　　朱买臣，莫笑嚬，隐忍依旧肩横薪。<br>　　山光泉韵两如脱，醉卧危石花为茵。<br>　　翠萝青鸟暂宾主，芒鞋踏破岩头春。<br>　　有时此斧利得柄，一斩天下之荆榛。<br>　　歌残烟卷日已暮，松梢新月钓桂银。<br><br>　　歌罢，忽自叹曰：“古人功业成于激发者恒多，我何若尔也！”遂诣长安，上书。<br><br>　　时严照已贵，见买臣，即谓曰：“吾幸先达，而故人犹寒如旧，负约之罪，鸣鼓难偿矣。”<br><br>　　乃祝吾丘寿王，同荐买臣于武帝。帝召见，说《春秋》、《楚辞》，甚悦其意，遂拜为中大夫，与司马相如、枚皋等，俾交相议论。<br><br>　　时东粤数反覆不轧，买臣请将兵数千，“浮海而下，可卷席取也。”帝又拜为会稽守。买臣至郡，即治战具，储粮草，发兵征之，一擎而破。帝壮其功，征为丞相长史。<br><br>　　时舟过杉青闸下，闸吏奔趋惶惧。其妻审知买臣也，即脱簪珥，拜伏舟次，曰：“贱妾某氏也，事尊官有年矣，一念迫于饥寒，遂致分手。然心实未尝昧也。伏望沧海容流，泰山让土，追思花烛微情，不以妾为大罪，俾得破镜复圆，断弦再续，则妾万幸，万幸！”<br><br>　　买臣长笑曰：“汝记昔日之言乎？怨恨求离，以我为泥中蛆蚓，讵料贫贱未必常，富贵未必久，绝情断义，曾鸡犬之不若，而今又附势趋炎，置闸吏于何地？抚今追昔，扬水不能收矣！何乃冒方湃之颜，出重赧之色以求见我哉？羞死宜甘，强辞宜补。”<br><br>　　言下，辟易莫敢对，良久，遂自投于河中而死。买臣即以尸首葬于亭湾，名曰：“羞墓”。后人方孝孺题诗于亭云。备如左：<br><br>　　芳草池边一故丘，千年埋骨不埋羞；<br>　　叮咛嘱咐人间妇，自古糟糠合到头。<br><br>　　宋梅尧臣诗：<br>　　食藕莫问浊水泥，嫁婿莫问寒家儿；<br>　　寒儿黧黑而无脂，骥子纵瘦骨格奇；<br>　　买臣贫贱妻生离，行歌负薪何愧之；<br>　　高车远驾建朱旗，铜牙文弩扌不犀皮；<br>　　官迎吏走马万蹄，江湖昼夜横白霓；<br>　　旧妻呼载后乘归，悔泪夜落无声啼；<br>　　吴酒虽美吴鱼肥，侬今豢养惭鸡犬；<br>　　园中高树多曲枝，一日桂与桑虫齐。