尝见稗官小说记载剑仙侠客之流，殊足娱心悦人，羡无已。第类皆雪泥鸿爪，略见一斑、偶叙一事，如神龙之首见尾隐，令人追想其生平，未必别无惊人之事更有可观，惜无从考之为憾。友人宏仁堂主人携来《七剑十三侠》一书，嘱余为序。翻阅一过，乃余门人唐生芸洲所纪有明宁藩作乱始末也。其时俞谦、王守仁手下一班豪杰，类飞檐走壁，毅勇绝伦，如昆仑奴、古押衙一流。然卒难奏其全功，当时逆藩之势焰可知。幸赖众剑仙相助，始得荡平巢穴，藩逆成合。其间奇踪异迹，不胜枚举，源源本本，尽致淋漓，令人色舞眉飞，拍案叫绝，诚集历来到侠之大观，稗官之翘楚也。吾知是书一出，其不胫而走也必矣。是为序。 <br><br>　　　　　　　　　　　　　　　光绪二十二年四月立夏后三日 <br>　　　　　　　　　　　　　　　　　　　　听珊江文蒲序并书