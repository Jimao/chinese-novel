　　却说少青兵至黄石，见室庐墟烬，民物凋散，不禁放声大哭。可当、松龄、韩杰叩见，备言余余之功，少青感激。回竹山与连钱、龙飞、银银相见，又哭了一回。公挪带着赵联、赵速叩见连钱，及龙飞、银银。连钱慰藉良殷，设筵相款。　　又数日，娇鸾始归。先向连钱谢了罪，然后备言青草乡决狱之事。少青曰：“只因韩庄公之妹吉姐年渐长成，韩公广选媵婢故闹出这事来，何不早些为寿官成了婚，完此一件大事。”连钱曰：“吉姐与寿官同庚，今才十四岁，男女婚姻须有时候，不宜太早。”少青曰：“这事当请命云太夫人。”遂与连钱率诸娘子同至太夫人府中一一谒见了太夫人。太夫人又教寿官拜了少青。先说些黄石遭劫的话，各人洒了一回泪。少青曰：“愚婿受丈人托孤之重，代守黄石，日益强盛以为不负所托。乃百密一疏，遂为绍人所袭。贻岳母惊。幸龙飞力保竹山，余余智复黄石，得有今日。愚婿欲趁此时，与寿官完婚，即立为黄石庄公，以缵父业。愚婿紫霞洞基业粗完，去志已决，不知岳母之意如何。”太夫人曰：“寿儿年尚幼，恐不能当庄公重任。愿贤婿更辅翼数年，行止一由贤婿。至于完婚之举，虽未及时，但老身年来多病，思欲早见成立。”连钱接着曰：“我父亲只有这一点骨血，今年未及岁，恐剖卵出鸡，必伤元气。不如再待两三年，使寿官筋骨坚固，学问充裕，再议未迟。”原来寿官天资昏暗，庸懦无为，先时在养晦园，受业龙飞，数载不能通一经。云太夫人取回自教欧荻柳丸，终成画饼。连钱忧之，知少青紫霞之业垂成，不能久羁，黄石况诸娘子出嫁从夫，谁肯留竹山以辅庸主。今闻少青欲与寿官成婚，故此万般阻挡。少青只得居黄石，为民修葺庐舍，吊问疾苦。<br><br>　　一日，闻韩太庄公陵至。少青大喜，留款尽礼。韩陵吊慰了一回。少青曰：“当年不听公言，果为香得功所败。”韩陵曰：“绍潜光以长厚博虚名，故屡动干戈，而下无嗟怨。况得功、占鳌，又绍庄之名庄勇，肯屈膝他人乎。故知其必有今日也。幸二人各在一庄，为祸未烈耳。”少青曰：“贵庄之丁占鳌，近作如何动止？”韩陵曰：“已借他事杀之矣，留之终遗后害。”少青又言及寿官完婚之事，欲留韩陵辅寿官以主黄石。韩陵曰：“老夫耄矣，朝不保夕，何能辅人。然亦欲及生见吉姐于归，何不留娇鸾娘子教辅寿官，以成两美乎。”少青曰：“舟行随舵，女行从夫。某既驻马紫霞，诸娘子谁肯留此。”韩陵曰：“某看娇鸾娘子好自大，待某贻书中其隐痛，必肯留。但不知公能暂割枕席之爱否耳。”少青朦胧的应着。韩陵留黄石旬余，议定明年正月为寿官吉姐完婚。正欲打发公挪回庄，忽报余余娘子至。少青迎入府中与公挪厮见时，娇鸾、龙飞、银银、炭团、小端，俱在竹山，惟公挪暂驻黄石。公挪常闻无知称道余余子有王佐才，余余亦久慕公挪，雄名震笏山，故两人相得其欢。<br><br>　　又数日，少青终恐潜光窥伺西北，促公挪率兵回无力去了。余余暂留黄石，修复险固。韶光易过，不一日，饯亥迎寅，又是酒庆屠苏，灯然火树时了。两庄嫁娶，花来柳往，珠翠塞途。韩陵叹曰：“某初生时，笏山嫁娶惟庄公乡长得用鼓吹八人，红布执色四事。今则镂藻雕文，每荐用帝王礼乐，而以奢华相尚。辄嫌前人鄙野，而不知前之人以强驭弱，以小事大，数百年凿井耕田相安无事。而今之文采玉帛，实与干戈相寻。肝脑恒涂地，家室无宁居，而金粉日相侈。屈指我生，吁可叹矣。予童时先庄公嫁女，可庄耗银百两而以为奢，今吉姐妆奁大都累万，而孙儿孙媳犹以为未浃于心。吁，可叹哉！”　　吉姐嫁后才越月，韩陵以无疾终。是时，颜少青率玉寿官夫妇及庄勇韩杰、绍崇文夫妇及女儿龙飞，同往韩庄赴丧。其余附近乡长，如阪泥、沙头、缘木、卷阿等乡，无不来会。忽报绍潜光，屯重兵十字关外，声言赴丧而实窥伺虚实。韩腾大惊，与少青相议。一面添兵守关，一面令赵公挪屯兵上埗以牵掣之；更择能言之士，卑礼厚赂以辞之，乃使韩仁往。少青私谓韩腾曰：“某看韩仁兄弟，皆有外心不可用也。庄中可与共事者，惟斗艮山、奇亮功二人耳。”韩腾曰：“知臣莫若君，某与仁等相处有年，见其悃x无华，一可用也。先公后私，二可用也。善体民隐，能使庄人咸称四良，三可用也。彼斗奇二庄勇，外虽激昂，内或不足，况属异姓，何可同日语哉。”少青曰：“疏不间亲，言之何补。”遂叹息而退。谓崇文及吉姐曰：“亡韩庄者必四韩也。”乃回黄石。<br><br>　　韩仁自说退绍军之后，自以为毕世之功。常语韩腾曰：“今绍公并两庄之众，宅中而图，诸谋士庄勇皆功名之士，将立绍公为眉山王矣。我韩庄虽与黄石唇齿相依，观去岁黄石遭乱，我不能救黄石，则我庄有事，黄石之不能救我，可知也。为公计者，乘其欲王未王之际，修一表劝进，是为上策。夫潜光劝之亦王，不劝亦王，不如使其意出自邻庄，而不在臣下，则潜光必德公。德公则韩民可保，而韩祚可长，惟公图之。”韩腾以其语语杏英，杏英色然曰：“绍潜光，吾世仇也，奈何降之。韩仁之语，为己计则得，为公计则非。就令纳土称臣，幸则与庄勇等；不幸，则全家身首异处。必然之理也。况先庄公为颜公所立，今甫捐馆，背之不孝。且公竟忘子孙世世事颜公如臣之事君之言乎，妾以为先斩韩仁之首，以绝浮议。俟其僭王之日，与颜公纠诸乡之兵以讨之，是为师出有名。安知十字关故辙不复见于今日乎。”韩腾不能决。<br><br>　　却说少青自与寿官完婚之后，急欲立为庄公，以绵丈人之祚，又遭韩氏丧事，权且搁下。一日，娇鸾私语连钱曰：“闻公欲立寿官，久而未决，何也？”连钱曰：“寿儿年幼不更事，未得辅之之人，故仍待裁量耳。”娇鸾曰：“可当、松龄、韩杰三庄勇留而黄石安，三庄勇去而黄石危，人所共悉。曷语公，留三庄勇以镇黄石乎？”连钱曰：“三庄勇能御侮千里之外，而不能献箴一室之中。得一人兼师保之任者，此选正难耳。”娇鸾曰：“夫人何不自留，以训弱弟。”连钱笑而不答。娇鸾曰：“龙飞娘子何不留乎？余余娘子何不留乎？”连钱曰：“雌之无雄，如水母之无虾也。谁肯留此？”娇鸾咄的一笑，怀中出一书札呈连钱。且曰：“昔韩太庄公易箦时，万念俱灰，惟不能忘黄石后事，故据榻作此书遗侬，知侬不负黄石也。枕席之私恩虽好，屏藩之大义难辞。侬愿留此，一如韩太庄公言。”连钱大喜。即禀母亲，唤寿官吉姐拜娇鸾为师傅，事无大小悉决之。于是以五月五日，立寿官于黄石，而实仍居竹山。使可当守圣姥，可松龄守瞿谷，韩杰与玉无敌等守黄石，号令皆韩杰主之。惟斗腾骧、玉凌云、可介之从少青。云太夫人率娇鸾、寿官、吉姐饯少青等于黄石。娇鸾私谓少青曰：“易尽者宫府之责，难忘者儿女之私。侬得两月一会郎足矣。”是时余余的母亲已死，龙飞父母亦不愿从行。于是连钱率龙飞、余余、银银、炭团、小端五娘子，分竹山女兵一千，玉凌云等分黄石男兵三千，从少青都紫霞去了。