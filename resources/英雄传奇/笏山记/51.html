　　是夜潜光与家宝、春华等数十骑，随着百全绕山陂而走，被可炭团截杀一阵，遁入山豀小径，缘径而走。家宝曰：“倘此径有人截杀，我辈休矣。”言未已，见火把骤明，一将挥双银鞭，截住出路，盖香得功也。潜光在马上揖曰：“将军别来无恙。”得功不语，努目视之。潜光曰：“孤与将军，同兴草泽，推食解衣，情同手足。将军以孤不足有为，弃孤事故，是将军之见几早也，今夜讵不相容耶。”得功曰：“臣从大王平绍，难功最多，不幸为韩人所掳，卒能引王师破黄石，以谢大王，”言着以鞭指家宝曰：“不期这匹夫，日谮臣于王前，使臣几死者数数，是王以草芥视臣也。夫俘虏之余，诚不足为兴朝人杰，但大丈夫激昂风云，终有郁而必发之日。”因顾左右曰：“这纶巾鹤氅骑白马的，可与我拿来，以泄吾忿。”言罢，退去。军中闪出偏将张安、鲁琦挥刀直取家宝。家宝大惊，躲在潜光背后。潜光横枪来战张安，回顾春华，已被鲁琦捉去了。正在惊惶，忽一军如飞的斜刺杀来，正是绍将可伯符，杀退张安，引潜光、家宝下陂而走。得功也不追赶。走至天明，遇尹百全身中数枪从林子里蹲出。是时，马疲人瘁，同坐山陂，相对痛哭。又听得人马嘶喊，后面尘头大起，众军心胆俱裂。潜光仰天叹曰：“苍天，苍天，于我何极。”方掉枪上马，后面的追兵已近，马上一人大呼曰：“大王休慌，某是鸡叫乡长平光紫也。大王速行，后面若有军马追来，臣自当之。”时十万大军，只剩得伯符部下三千骑，其余皆带重伤随着潜光，从大路而走。将至碣门，丁勉之、可衍鸿率兵迎回眉京，居玲珑苑，终夜惊悸，遂得病。<br><br>　　先是太康长女横烟，嫁缪方有孕。铁山之役，缪方阵亡，两妹接入宫中，令私侍潜光。潜光病渐愈，欲立为宗妃，恐名不顺，乃使瞋云伪孕。六月产一男，名继文，乃废可后而立瞋云。以继文为太子，举朝哗然。时绍龙飞会合赵无知之军直逼碣门，尹百全战疮虽复，而右指骨为炭团之锏所碎，拿枪发矢，俱不良。左眉二十乡已为黄石军所据，右眉十三乡亦为赵公挪所得。碣门虽有重兵固守，而人心摇摇，不可终日。废后可红绡召飞虎入宫，私议曰：“王不念旧德而仇我兄妹，今晋军围急，我八绍乡又为无力所破，无家可归。哥哥何不私以眉京降晋，以保富贵。”飞虎曰：“晋王虽与吾有旧，但事权不属。尹百全又讥察完密，恐消息不能出得碣门。俟有同志的，可慢慢商量耳。”时劳译、老士矜辈，日倡降议，思得美人以惑晋主，而骤不可得。飞虎言于劳译曰：“闻侍郎日求美人以献晋，某妹红绡已遭废黜，量无福以配绍庙，侍郎何不言于大王，使某妹一行乎。”劳译曰：“容商之。”乃私见潜光曰：“臣遵旨选采美人，虽俗语云，可氏多佳丽，然能倾人城国者，卒鲜闻。故侍郎缪方的夫人绍横烟，笑生百媚，见者无不眩迷，王曷遣之。”潜光初闻怒甚。旋低头叹息了一回，温语答劳译曰：“容商之。”是夜潜光至窈窕苑以劳译之语语横烟，横烟泣曰：“妾姊妹皆沐殊恩，何敢自爱以阻军国大计乎。昔汉元以昭君和单于，王允以貂蝉惑董卓，前人自有故事，倘天祐眉京，妾当建奇功于床第间乎。若再得一人为副，大事成矣。”颦雨曰：“今废后蓄怒已深，妾姊妹终为所害，大王既不忍加诛，何不遣之与姐姐同行。”潜光蹙然曰：“后虽废，犹然后也。以妻事人，何以立于光天化日之下乎。”颦雨倒在潜光怀里哭曰：“大王不忘结发之情，是将欲复后而弃妾姊妹也。妾请先死于大王之前。”言罢，嘤嘤的哭个不止。潜光搂抱着软慰了几回。横烟曰：“此事妾当先见可后以言瞋之，若自愿离宫，则令改换名姓，终身不许少露真情，亦不使朝臣一人知道，应不为大王辱。”又使人请瞋云酌议，瞋云复怂恿之。横烟乃私见红绡，备述其谋。红绡大喜，誓改姓名，终身不泄。是时，由不得潜光做主。瞋云私召劳译入宫，使以横烟红绡为女，横烟改名劳奢奢，红绡改名劳庆庆，出所藏奇珍异宝以饰二女。劳译曰：“今碣门外尽是绍龙飞赵无知的军马，左有可娇鸾右有赵公挪。女无妍丑，入宫见妒。况天仙似的两个美人，怎能相容。惟眉京之后，皆属韩腾，羊蹄径虽塞，然犹可容一人一马。不如重赂韩腾，因之以见晋主，凭着老臣三寸不烂之舌，倘得重围顿解，大业会有重兴。王不见吴越之事乎？”潜光低头不语。劳译曰：“忍一时之辱，保万代之基，在此举矣。”潜光曰：“此事，须令呼家宝知之。”劳译曰：“不可。家宝大臣也，知而不谏是失为相之体，知而谏事转纷更。”乃修成降表，选宫婢十二人，羽林壮士三十人，锦车绣马，从后苑门而去，潜光饯之。红绡曰：“妾待罪冷宫，苦雨凄风，已成弃物。今为国家之故，何敢惜此无用之身，妄冀回心有院，不为王一行乎。倘王念一日结发之情，善视妾兄，妾之死日，即妾生年也。”言着哀哀的哭个不了。潜光执其手，泪流满面，不能声。只见横烟抱着继文，哭曰：“我的儿，你他日成人，缵承大业，亦知为娘的千磨百折如今日乎。”瞋云、颦雨亦相与抱头大哭。时，日已落，月初升。露重星稀，一鹤唳空而过，其声如哭，甚凄恻人。劳译曰：“天上河明，人间砧急。此时正好出宫，无恋恋也。”潜光捧酒一杯，赐红绡曰：“朕兴卿伉俪以来，本无瑕衅，但缘分浅薄，不能偕老终身。天为之也。愿卿善事新主，无仇旧君。”言着，大哭。红绡跪在地下，呜咽不能言。瞋云亦捧酒一杯，跪着，曰：“妾不才，不能终事娘娘，致恩怨参差，妾之罪也。愿娘娘满饮此杯，以释前过。”红绡曰：“子留受荣，奴去受辱，命也。”言未已，颦雨亦捧杯跪下曰：“娘娘倘肯展其狐媚之才，以蛊惑晋主，使之戮忠良用宵小，则功高麟阁，不远胜妾等乎。”红绡曰：“汝姊妹邀宠深宫，而以辱身贱行之事派奴家，而犹以为胜汝，不大可痛恨乎。”瞋云曰：“渠年幼，出语不伦，娘娘恕之。”时劳译率军校屡催，见横烟与潜光搂做一团，哭得风酸月惨，露泣星啼。潜光已魂魄摇荡，不省人事了。瞋云姊妹扶归苑中。随行的宫女，遂扶横烟、红绡登了锦车，劳译亦拜辞君后，连夜向羊蹄径进发。