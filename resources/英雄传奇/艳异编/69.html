&nbsp;&nbsp;&nbsp;&nbsp;<h1>艳异编卷四十·鬼部五</h1><br><br>&nbsp;&nbsp;&nbsp;&nbsp;<font&nbsp;color='#cc0000'>双头牡丹灯记<br><br>&nbsp;&nbsp;&nbsp;&nbsp;方氏之据浙东也，每岁元夕，于明州张灯五夜。倾城士女，皆得纵观，至正庚子之岁，有乔生者，居镇明岭下。初丧其偶，鳏居无聊，不复出游，但倚门伫立而已。十五夜三更尽，游人渐稀。见一丫曩，挑双头牡丹灯前导，一美人随后，约年十七八，红裙翠袖，妍妍媚媚蹁跹投西而去。生于月下视之，韶颜稚齿，真国色也。神魂飘荡，不能自持，乃尾之而去，或先之，或后之。行数十步，女忽回顾而微晒曰：“初无桑中之期，乃有月下之遇，事非偶然也。”生即趋前揖之曰：“敝居咫尺，佳人可能回顾否？”女无难意，即呼丫鬟曰：“金莲可挑灯同往也。”于是金莲复回。生与女携手至家，极其欢昵。自以为巫山、洛浦之遇，不是过也。生问其姓名、居址，女曰：“姓符，丽卿其字，淑芳其名。故奉化州判女也。先人既没，家事零替，既无兄弟，仍鲜族党，止妾一身，遂与金莲侨居湖西耳。”生留之宿。态度精妍，词气婉媚，低筛昵枕，甚相欢爱。天明辞别而去，及暮则又至，如是者将半月。邻翁疑焉，穴壁窥之，则见一粉妆髑髅，与生并坐于灯下，大骇。明日诘之，秘不肯言。邻翁曰：“嘻，子祸矣。人乃至盛之纯阳，鬼乃幽阴之邪秽。今子与幽阴之魅同处而不知，与邪秽之物共宿而不悟，一日真元泄尽，灾眚来临，惜乎以青春之年，而遽为黄泉之客也，可不悲夫！”生始惊惧，备述厥由。邻翁曰：“彼言侨居湖西，子往访问之，则可知矣。”生如其教，径投月湖之西，往来于长堤之上，高桥之下，访于居人，询于过客，并言无有。日将夕，乃适入湖心寺少憩。行过东廊，复转西廊，廊尽复得一暗室，则有旅榇，白纸题其上曰：“故奉化符州判女丽卿之柩”。柩前悬一双头牡丹灯，灯下立一盟器女子，背上有二字曰金莲。生见之，毛发尽竖，寒栗遍身，奔走出寺，不敢回顾。是夜借宿邻翁之家，忧怖之色可掬。邻翁曰：“玄妙观魏法师，放开府王真人弟子，符篆为当今第一，汝宜急往求焉。”明日，生诣观内。法师望见其至，惊曰：“妖气甚浓，何为来此？”生拜于座下，具述其事。法师以朱书符二道授之，令其一置于门，一悬于榻，仍戒不得再往湖心寺。生受符而归，如法安顿，自此果绝来矣。<br><br>&nbsp;&nbsp;&nbsp;&nbsp;一月有余，不觉又往衮绣桥访友，留饮至醉，却忘法师之戒，径取湖心寺路以回。将及寺门，复见金莲迎拜于前曰：“娘子久待，何一向薄情如是。”遂与生俱入内廊，直抵室中。女子宛然在坐，数之曰：“妾与君素非相识，偶于灯下一见，感君之意，遂以全体事君。暮往朝来，与君不薄，奈何信妖道土之言，遽生疑惑，便欲永绝。薄幸如是，妾恨之深矣，今幸得见，岂能相舍。”即握生手至于柩前，枢忽自开，拥之同入，随即闭矣，遂死于枢中，邻翁怪其不归，远近寻问。及至寺中停柩之室，见生之衣裙微露于柩外。请于寺中，问之于主僧而发之，死已久矣。与女子之尸，俯仰卧于枢内。女貌如生焉。寺中僧众叹曰：“此奉化州判符君之女也。死时年十有七。权厝于此，举家远去，竟绝音耗，至今十有三年矣。不意作怪如是。”遂以尸柩及生，殡于西门之外。是后云阴之昼，月黑之宵，往往见生与女子携手同行，一丫鬟挑双头牡丹灯前导。遇之者辄得重疾，寒热交作。荐以功德，祭以牢醴，庶可获痊，否则不起矣。居人大惧，竟往玄妙观谒魏法师而诉焉。法师曰：“吾之符篆，止能治其未然。今祟成矣，非吾之所知也。闻有铁冠道人者，见居四明山顶，考劾鬼神，法术灵验，汝辈宜往求之。”众遂至山，攀缘藤葛，蓦越溪涧，其上绝顶，果有草庵一所。道人凭几而坐，方看道童调鹤。众罗拜庵下，告以来故。道人曰：“山林隐士，旦暮且死，乌有奇术。君辈过听矣。”拒之甚坚，众曰：“某本不知，盖玄妙观魏法师所指教耳。”道人曰：“吾老矣，不复下山，已六十余年。小子饶舌，烦吾一行。”即与童子下山，步履轻捷，径至西门外，结方丈之坛，踞席端坐，书符焚之。忽见符吏数辈，黄巾帛祆，金甲雕戈，长皆丈余，屹立坛下，鞠躬请命，貌甚虔肃。道人曰：“此间有邪祟为祸，惊扰生民，汝辈岂不知耶？宜疾驱之至！”受命即往，不移时，以枷锁押女子与生并金莲，俱到坛所，鞭捶挥扑，流血淋漓。道人河责良久，令其供状。将吏遂以纸笔授之，俱各供数百言。今录其略于此。乔生供曰：“伏念某丧室鳏居，倚门独立，犯在色之戒，动多欲之求。不能效孙叔见两头蛇而决断，乃致如郑子逢九尾狐而爱怜。事既莫追，悔将奚及。”符女供曰：“伏念某青年弃世，白昼无邻，六魄虽离，一灵未混。灯前月下，逢五百年欢喜冤家；世上民间，作千万人风流话本。迷不知返，罪安可逃。”金莲供曰：“伏念某杀青为骨，梁素成胎，坟陇埋藏，是谁作俑。而用面目机发，比人具本而微。既有名字之称，可乏精灵之异。因而得计，岂敢为妖。”供毕，将吏取呈。道人以巨笔判曰：“盖闻，大禹铸鼎，而神敛鬼秘，莫得逃其形；温峤燃犀，而水府龙宫，俱得见其状。惟幽明之异趣，乃诡怪之多端，遇之者不利于人，遭之者有害于物。故大厉入门，而晋景殁；妖豕啼野，而齐襄殂。降祸为妖，兴灾作孽。是以九天设斩邪之所，十地分罚恶之司。使魑魅魍魉，无以容其奸；夜叉罗刹，不得肆其暴。矧此清平之世，坦荡之时，而乃变幻形躯，依草附木，天阴雨湿之夜，月落参横之辰，啸于梁而有声，窥其室而无睹。蝇营狗苟，羊狠狼贪。疾如飘风，烈若猛火。乔家子生犹不悟，死何恤焉；符氏女死尚贪淫，生可知矣。况金莲之怪诞，假盟器以成形，惑世诬民，违条犯法。狐绥绥而有荡，鹤奔奔而无良。恶贯已盈，罪名不宥。陷人坑从今填满，迷魂阵自此打开，烧毁双明之灯，押赴九幽之狱，沉沦阴臀，永无出期。判词已具，主者奉行。急急如律令！”即见此三鬼，悲啼踯躅，为将吏驱而去。道人拂袖入山。明日众姓往谢之，不复可见，止有草庵存焉。急往玄妙观访魏法师，而审问其故，其法师则已病暗哑，不能言矣。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>南楼美人葑溪刘天麒，少尝中秋夕独卧小楼。窗忽自启，视之，一美人靓妆缟服，肌体娇腻，真绝色也。天麒恍惚，不敢为语。已而揽其裾，乃莞尔纳之。天麒曰：“敢请姓氏，终当请媒以求聘耳。”美人曰：“妾上失姑嫜，终鲜兄弟，何聘乎？汝知今夕南楼故事，只呼南楼美人便已。”天曙，瞩曰：“君勿轻泄。妥当终夕至。”语讫，越邻家台榭而去。自是每夜翩翩而至，相爱殊切。一日，天麒露其事于酒余，人曰：“此莫非妖也，君获祸深矣。”迨夕，美人让曰：“妾见君青年无偶，故犯律而失身奉君。何泄我枢机，致人有祸君之说。”遂悻悻而去。将岁杳然。天麒深忿前言，但临衾拭泪而已。至明岁秋夕，尝忆前事，楼中朗吟苏子瞻《前赤壁赋》云：<br><br>&nbsp;&nbsp;&nbsp;&nbsp;桂掉兮兰桨，击空明兮流光，<br><br>&nbsp;&nbsp;&nbsp;&nbsp;渺渺兮予怀，望美人兮天一方。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;歌未罢，忽美人仍越台榭而至，曰：“妾见君朝夕忧忆，又为冯妇。”相与至夜半，美人潜然泣曰：“风情有限，世事难遗。闻君新婚在迩，今将永别。不然，不直分爱于贤配，抑将不利于吾君。”天麒稍悟。犹豫间，美人不见矣。天麒婚后，更无他异。<br><br>&nbsp;&nbsp;&nbsp;&nbsp;<font&nbsp;color='#cc0000'>法僧遣祟<br><br>&nbsp;&nbsp;&nbsp;&nbsp;湖州郡学倪升，成化丁酉，假读一僧舍。壁间忽辟双扉。升讶之，曰：“人耶？鬼耶？”叩之，漠无人踪。谛视之，一少女态貌整秀，衣饰黯淡，真神仙中人也，升不能制，窃谓曰：“仆素无红叶之约，而乃有绿绮之奔，竟不识有是缘乎？”女闻之，怫然曰：“尔谓之红叶之约韩翠，比妾则亦已矣；以绿绮之奔，卓文君比妾谬哉！”升再拜谢罪。是夕遂款一宿。女嘱曰：“以君文学之士，故千金之躯，一旦丧于今日。慎勿泄露。终当为箕帚妾耳。”乃赋二律诗曰：<br><br>&nbsp;&nbsp;&nbsp;&nbsp;窗掩蝉纱怯晚风，碧桐垂影路西东。<br><br>&nbsp;&nbsp;&nbsp;&nbsp;自怜燕谷无春到，谁信蓝桥有路通。<br><br>&nbsp;&nbsp;&nbsp;&nbsp;良玉杯擎鹦鹉绿，精金带束荔枝红。<br><br>&nbsp;&nbsp;&nbsp;&nbsp;鸳鸯帐里空惊起，羞对青铜两鬓蓬。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;又云：<br><br>&nbsp;&nbsp;&nbsp;&nbsp;梦断行云会晤难，翠壶银箭漏初残。<br><br>&nbsp;&nbsp;&nbsp;&nbsp;鸳鸯倦绣香犹在，翠扇题诗墨未干。<br><br>&nbsp;&nbsp;&nbsp;&nbsp;满院落花春事晚，绕庭芳草雨声寒。<br><br>&nbsp;&nbsp;&nbsp;&nbsp;掌中几字回文锦，安得郎君一笑看。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;自是胥宇经旬不返。父窃室视之，见其子或语或笑，或起或仆不一，始知其为妖炫也。密速杭招庆掸师方公。夜，方建坛，仗剑危坐。见有一美人哀祈曰：“氏本守未某枢密使之女，缘私忿而殁，魂魄未散，是成祟耳，愿冀宥之。”师即剑堕至一地没。平旦，启土丈余，一棺中女子，面色如生，其颡多。亟投诸火，秽气入人脏腑，甚不可逼视。升疾始愈。<br><br>&nbsp;&nbsp;&nbsp;&nbsp;<font&nbsp;color='#cc0000'>吴小员外<br><br>&nbsp;&nbsp;&nbsp;&nbsp;赵应之，南宋宗室也。偕弟茂之入京师，与富人吴小员外日日纵游。一日，至金明池上。行小径，得酒肆。花竹扶疏，器用整洁可爱。寂然无人，止一当垆少艾。三人驻留饮酒，应之招女侑觞。吴大喜，坐间以言挑之，欣然相允，共坐举杯。其父母自外归，女亟起。三人兴既败，辄舍去。时春已尽，不复再游。但思慕之心，屡形梦寐。明年，相率寻旧游。至其处，则门户萧然，当垆人已不见。乃少坐索酒，询其家曰：“去年过此，见一女子，今何在？”翁温颦蹙曰：“正吾女也。去岁举家上冢，是女独留。吾未归时，有轻薄三少年来饮共坐。吾薄责之，女悒快数日而死。屋侧小丘，乃其冢也。”三人不复问。促饮言旋，沿路伤叹而已。将及门，见一女幂首摇摇而来，呼曰：“我去岁池上相见人也“员外得非往我家访我乎？我父母欲君绝念，诈言我死，设虚冢相疑。我一春望君，幸而相值。今徙居城中委巷，一楼极宽洁，可同往否？”三人喜甚，下马偕行。既至，则共饮，吴生留宿。往来逾三月，颜色渐憔悴。其父责二赵曰：“汝向诱吾子何往？今病如是，万一不起，当诉于官。”兄弟相顾悚汗，心亦疑之。闻皇甫法师善治鬼，往谒之，邀请同视吴生。皇甫望见大惊曰：“鬼气甚盛，祟深矣！宜亟避之西方三百里外，倘满百二十日，必为所害，不可治矣。”三人即命驾往西路，每当食处，女先在房，夜则据榻。到洛未几，适满十二旬。会谈酒楼，且忧且惧。会皇甫跨驴过其下，拜揖祈请。皇甫为结坛行法，以剑授吴曰：“子当死。归试紧闭门，黄昏时有击者，无问何人即斫之。幸而中鬼，庶几可活。不幸杀人，即当偿命。均为一死，或有脱理。”吴如其言，及昏，果有击门者。斫之以剑，应手仆地。命烛照之，乃女也，流血滂沱。为街卒所录，并二赵皇甫师皆系狱。狱不能决，府遣吏审池上之冢。父母告云已死。发瘗视验，但衣服如蜕，无复形体。遂得脱。此事与婚姻类胡氏子，及吴令女事相类，盖久则成人矣。<br><br>&nbsp;&nbsp;&nbsp;&nbsp;<font&nbsp;color='#cc0000'>田洙遇薛涛联句记<br><br>&nbsp;&nbsp;&nbsp;&nbsp;五羊田洙，字孟沂，洪武十六年甲子四月，随父百禄赴蜀成都教官。洙清雅有标致，书画琴棋，靡所不晓。诸生日与嬉游，爱之过于同气。凡远近名山胜境，吟赏殆遍。常曰：“吾生，平懒事声利，但常得好处，登临足矣。”明年秋，百禄将遣回，洙母不忍舍，乃曰：“儿来未久，奈何便去。旦官清毡冷，路费艰难，公宜三思。”百禄乃谋于诸生之亲厚者，使开馆于人间，一则自可读书进学，一则藉俸金为归计。诸生深幸洙留，遂荐于负郭大姓张氏。次岁丙寅，正月十八日设帐，庠序朋好，群送以往。张大喜，开宴，待为上宾。且媚百禄曰：“令嗣晚间免回，可令就宿舍下。”百禄许之。<br><br>&nbsp;&nbsp;&nbsp;&nbsp;至三月花晨，洙鲜衣归省。偶经一所，境甚幽偏，山下皆桃树，花方盛开。洙爱之，躇立徘徊。忽见桃林中一美人，延伫花下，洙不敢顾而去。后复经从，美人必在门首。一日洙过，偶遗所得俸金，美人命婢拾以还洙。洙感激，明日诣谢。至门，丫鬟入报曰：“前遗金郎来矣。”请入内厅，美人出相见，笑问曰：“君非张运使宅西宾乎？”洙曰“然”，且谢还金事。美人曰：“张氏一家亲戚，彼西宾，即我西宾。奚谢为？”洙起揖曰：“敢问夫人名阀为谁，与敝东何亲？”美人曰：“夫为平姓，成都故族也。妾文孝坊薛氏女，嫁平幼子康，不幸早卒，妾独蠕居。”坐久，茶至再，洙辞出。美人留之曰：“今夕且宿寒舍。若盛东知君在此，而妾不能为一款曲，惶愧殊甚。”即陈酒馔，设二席，与洙耦坐。坐中劝酬极至，语杂谐谑。洙以其张氏姻娅，不敢少纵。美人曰：“闻君倜傥俊才，雅能赋咏，何至作儒生酸乎？妾虽不敏，亦颇解吟事。今既遇赏音，而高山流水，何惜一奏。”因尽出其家所藏唐贤遗墨示洙。其中元稹、杜牧、高骈诗词手翰尤多，皆真迹，炳然如新。洙玩之不忍释手。美人麾婢撤去旧俎，再出佳肴，中多异味，不能识。取玻璃杯酌洙。洙口占一诗曰：路入桃源小洞天，乱红飞处遇婵娟。<br><br>&nbsp;&nbsp;&nbsp;&nbsp;襄王误作高唐梦，不是阳台云雨仙。<br><br>&nbsp;&nbsp;&nbsp;&nbsp;美人曰：“佳则佳矣，然短章寂寥，不足以尽兴。用落花为题，共联一首如何？”诛曰：“谨如教。”美人唱曰：<br><br>&nbsp;&nbsp;&nbsp;&nbsp;韶艳应难挽，芳华信易调（薛）。缀阶红尚媚（田），委地白仍娇（薛）。坠速如辞树（田），飞迟似恋条（薛）。藓铺新蹙绣（田），草叠巧裁绡（薛）。丽质愁先殒（田），香魂痛莫招（薛）。燕衔归故垒（田），蝶逐过危桥（薛）。粘帙将露（田），冲帘已起飙（薛）。遇晴犹有态（田），经雨倍无聊（薛）。蜂趁低兼絮（田），鱼吞细杂（薛）。轻盈珠履践（田），零乱翠钿飘（薛）。鸟过生愁触（田），儿嬉最怕摇（薛）。褪英浮雨涧（田），残蕊漾风潮（薛）。积径教童扫（田），沿流倩水漂（薛）。媚人沽锦瑟（田），瀹茗入诗瓢（薛）。玉貌楼前堕（田），冰容梦里消（薛）。芳茵曾藉坐（田），长路或迎（镳）（薛）。罗扇姬盛瓣（田），筠篱仆护苗（薛）。折来随手尽（田），带处近鬟焦（薛）。泥犹凄惨（田），瓶空更寂寥（薛）。叶浓阴自厚（田），蒂密子偏饶（薛）。岂必分茵席（田），宁思上砑硝（薛）。香余何吝窃（田），佩解不烦邀（薛）。冶态宜宫额（田），痴情妒舞腰（薛）。妆台依浪拂（田），留伴可怜宵（薛）。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;联成，美人出小笺写之。写讫，夜已二鼓，延入寝室，自荐枕席，鱼水欢谐，极其缱绻。枕边切切叮咛洙曰：“慎勿轻言。若贤东知之，彼此名节丧尽矣。”次日，以卧狮玉镇纸一枚赠洙，送至门外。曰：“无事宜来，勿效薄幸也。”洙还，遂绐馆东曰：“老母相念之深，必令归家宿歇，不敢留此。”馆东信之。洙由是常宿美人所。逾半年，人无知者。惟赏花玩月，举白弄琴，曲尽人间之乐。<br><br>&nbsp;&nbsp;&nbsp;&nbsp;一夕，与洙论诗曰：“唐人喜作回文，近时罕见。”洙曰：“惟夫人柔情幽思，谈笑为之。若予荒钝，无复措辞。”美人笑曰：“请试命题，以求教益。”洙遽曰：“四时词也。”美人即赋诗曰：<br><br>&nbsp;&nbsp;&nbsp;&nbsp;花朵几枝柔傍砌，柳丝千缕细摇风。<br><br>&nbsp;&nbsp;&nbsp;&nbsp;霞明半岭西斜日，月上孤村一树松。<br><br>&nbsp;&nbsp;&nbsp;&nbsp;凉回翠辇冰人冷，幽心清泉夏井寒。<br><br>&nbsp;&nbsp;&nbsp;&nbsp;香篆袅风青缕缕，纸窗明月白团团。<br><br>&nbsp;&nbsp;&nbsp;&nbsp;芦雪覆汀秋水白，柳风凋树晚山苍。<br><br>&nbsp;&nbsp;&nbsp;&nbsp;孤灯客梦惊空馆，独雁征书寄远乡。<br><br>&nbsp;&nbsp;&nbsp;&nbsp;天冻雨寒朝闭户，雪飞凤冷夜关城。<br><br>&nbsp;&nbsp;&nbsp;&nbsp;鲜红炭火炉围暖，浅碧茶瓯注茗清。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;洙听罢，叹其妙敏。将濡毫属和，美人曰：“正所谓木桃琼瑶，敢望报乎。”洙答曰：“真乃是白雪阳春，难为和耳。”亦赓四韵曰：<br><br>&nbsp;&nbsp;&nbsp;&nbsp;芳树吐花红过雨，人帘飞絮白惊风。<br><br>&nbsp;&nbsp;&nbsp;&nbsp;黄添晚色青舒柳，粉落晴香雪覆松。<br><br>&nbsp;&nbsp;&nbsp;&nbsp;瓜浮瓮水凉消暑，藕浸盘水翠嚼寒。<br><br>&nbsp;&nbsp;&nbsp;&nbsp;斜石近阶穿笋密，小池舒叶出荷团。<br><br>&nbsp;&nbsp;&nbsp;&nbsp;残日绚红霜叶赤，薄烟笼树晚林苍。<br><br>&nbsp;&nbsp;&nbsp;&nbsp;鸾书寄恨羞封泪，蝶梦惊愁怕念乡。<br><br>&nbsp;&nbsp;&nbsp;&nbsp;风卷霜篷寒罢钓，月辉霜柝冷敲城。<br><br>&nbsp;&nbsp;&nbsp;&nbsp;浓香酒泛霞杯满，淡影梅横纸帐清。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;美人且读且笑曰：“绝妙好词。但两韵俱和则善矣。洙曰：“君子不欲多上人，且输一筹耳。”洙因曰：“蜀中山水奇胜。自昔以来，多产佳丽。若昭君、文君、薛涛辈，以夫人方之，绐迹有优劣乎？”美人曰：“昭君远嫁胡沙，卓氏当垆可耻。貌美命薄，俱受苦辛。使子遇薛涛，亦不啻如今日也。由是言之，固为优矣。”洙曰：“涛妓女，何敢上拟夫人。但其容貌，亦可谓难得者。余尝读秦再思《纪异录》云：‘高千里镇蜀，尝开宴，改《一字令》曰：“口，有似没量斗。”涛曰：“川，有似三条椽。”高曰：“奈何一条曲？”涛曰：“相公尚使没量斗，穷酒佐，三条椽有一条曲，又何足怪？’”妇人敏捷，诚未易比。”美人曰：“子知其然，而不知其所以然也。特嬉笑之语尔，若其：‘水国蒹葭夜有霜，月寒山色共苍苍。谁云万里自今夕，离梦杳如关塞长。’之作，可以伯仲杜牧。而尤善制小笺，至今蜀人号‘薛涛笺。而子以妓女薄之，非知涛者也。”后洙馈以北珠耳一副，美人谢曰：“谨当佩服，永以为好。”久之，洙以母病，遂辍讲，归侍汤药。如此三月余方愈。美人讶其久不来，恐有他遇，乃作《折齿曲》怨之。会洙母疾愈，复入斋。是夕，即造美人所。美人迎谓曰：“何别久也？”洙以实告。美人曰：“三月不违人，今违人三月矣。”洙戏之曰：“‘三月不知肉味’，知肉味在今夕矣。”谈谑间，出前曲示洙。曲曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;黑铅铸剑难为锋，碧芰制衣宁御风。<br><br>&nbsp;&nbsp;&nbsp;&nbsp;饮漆阿胶忽纷解，清尘浊水何由逢。<br><br>&nbsp;&nbsp;&nbsp;&nbsp;请看绿草南园蝶，并宿花房花亦悦。<br><br>&nbsp;&nbsp;&nbsp;&nbsp;鸳鸯头白不相离，那学秋胡便长别。<br><br>&nbsp;&nbsp;&nbsp;&nbsp;东邻美女红玉梭，雪缕凤机成素罗。<br><br>&nbsp;&nbsp;&nbsp;&nbsp;雨意云情肯轻许，纵然折齿将如何。<br><br>&nbsp;&nbsp;&nbsp;&nbsp;深深永巷闲风月，锦帐兰缸泪如血。<br><br>&nbsp;&nbsp;&nbsp;&nbsp;血点年深久尚红，至今洒在同心结。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;洙爱其才色，眷恋益深。美人亦重洙文采，倾竭不吝。谓洙曰：“向时联句，未尽高情。今夕当轻弹曼舞，浅酌微吟，再成一首，庶见吾二人敌也。”乃以睡鸭炉香，红虬脯荐酒，钩帘望月，并坐前楹。洙曰：“昔韩昌黎与孟郊有《城南联句》、《斗鸡》、《石鼎》、《秋雨》等作，宏词险韵，脍炙人口。今兹之赋，宜命作《月夜联句》，以五十韵为率，夫人然之否乎？”美人曰：“吾意也。”洙乃请美人先赋。曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;庭月如铺练（薛），池星似撒棋（田）。天空河影澹（薛），时换斗梢移（田）。梨枣低垂树（薛），藤萝密护篱（田）。草纷萤火乱（薛），干偃鸟巢欹（田）：怪石形疑魅（薛），芳花色胜姬（田）。髹盆凉沁水（薛），纨扇净摇飓（田）。双陆收骰局（薛），琵琶上练丝（田）。砌蛩声远近（薛），檐马响参差（田）。银作弹筝甲（薛），鼍为冒鼓皮（田）。秋筠斜织簟（薛），暑葛薄裁（田）。宿雁栖还起（薛），飞禽下复疑（田）。地幽尘静（薛），城远漏逶迤（田）。窈窕来红拂（薛），雍容识紫芝（田）。缘深天作合（薛），誓重鬼难欺（田）。幸矣逢良夕（薛），难哉遇少时（田）。殷勤酬契阔（薛），倾倒极淋漓（田）。莲实瑶琴轸（薛），荷筒碧酒卮（田）。呼能婢斫（薛），瓶唤小鬟持（田）。壳破开螃蟹（薛），唇腥啖蛤蜊（田）。菱烦纤手剥（薛），肉援利刀批（田）。令急觥行速（薛），讴清曲度迟（田）。劝酬兼尔汝（薛），讲论杂乎而（田）。冷脆尝瓜果（薛），咸酸啄醢醯（田）。艳杯浮琥珀（薛），异器捧玻璃（田）。熊掌停犀箸（薛），酥汤进蜜脾（田）。渴来思茗好（薛），酣后忆冰宜（田）。妙句联将就（薛），狂心坐已驰（田）。歌筵浑可罢（薛），卧具早教施（田）。不用寻桃叶（薛），那须折竹枝（田）。媚人莺语滑（薛），恼醉蝶情痴（田）。咳处珠旋唾（薛），颦时黛蹙眉（田）。钗横金溜髻（薛），钏冷粟生肌（田）。小小真能谑（薛），盼盼最解诗（田）。风流云雨梦（薛），宛转艳阳词（田），步缓腰肢袅（薛），鬟低耳语私（田）。夜香防窃听（薛），午浴避潜窥（田）。绣履含羞脱（薛），银灯带笑吹（田）。素罗床畔解（薛），粉汗枕前滋（田）。暖玉绡笼笋（薛），春葱指露锥（田）。云偏松绿发（薛），浪动青韩（田）。狎态堪归画（薛），娇颜可疗饥（田）。袜尘新舞（薛），鬓腻宿油脂（田）。荀鹤高文誉（薛），崔莺绝世姿（田）。未夸连蒂好（薛），只羡并头奇（田）。何处空题叶（薛），谁家谩结（田）。漆胶当自固（薛），衽席只余知（由）。慎勿萌嫌隙（薛），毋令惜别离（田）。芝兰同嗅味（薛），松柏共襟期（田）。永奉闺房乐（薛），长培楮墨嬉（田）。泰山如作砺（薛），此志莫教亏（田）。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;他日，洙馆东偶过泮宫，因劝百禄曰：“令嗣每日一归，不胜匍匐，俾之仍宿寒舍，岂不便益。”百禄曰：“从开馆之后，一向只寓公家。前者因其母病，暂辍一季耳。后并不曾回。何言之谬也。”张大骇，不敢尽其辞而出。是晚洙亦告归，张潜使人视其所往，及途半，不复见矣。走报张，急遣人入城问百禄，无有也。意其少年放逸，必宿花柳。然思此处又无妓馆，大以为怪。明旦洙来，张问曰：“昨宵宿于何处？”曰：“家间耳。”张曰：“非也。某已令人踪迹先生，莫测所诣。学中亦不见。”洙诳曰：“因过一朋友处，谈话良久，抵家暮矣。”张知其诈，呼追洙仆，使面证之。洙叱曰：“汝到吾家，随即出城，比吾归，汝已去矣。何得妄言！”仆曰“我昨夜宿先生家，今日早饭罢方回。老广文亦甚惊讶，要自来相寻。”洙窘甚，颜色陡变。张曰：“先生如有私眷，当以实告，勿隐也。”洙弗能讳，乃具道本末，且愧谢曰：“此令亲见留，非贱子辄敢无礼。”张曰：“吾家何尝有亲戚在此。况诸房姊妹，亦无平姓者。必祟也。今肖自爱，不宜复往。”洙唯唯而已。私诣美人道此意。比至，美人已知，曰：“郎勿怨，盖冥数尽于此也。”与洙宿，且叙欢情。戒晓，美人谓洙曰：“从此一别，后会难期，无以将意。”乃出墨玉笔管一枝为贶。云：“此旧物也，郎慎藏之。”遂饮泣而别。张料洙是夕必复去，觇之，果不在馆。因入谓其妻曰：“西宾此事，不可不使其父母知之。”乃以洙所为，备告百禄。百禄大怒，呼归杖之。洙遂吐实，且出所得玉镇纸、玉笔管及联句诸诗。百禄取视管上，刻“渤海高氏文房清玩”。乃谓张曰：“物既珍奇，诗又俊逸，必非寻常作也。”呼诛同往穷之。将近，遥指曰：“在此。”至则漫非前景。屋字俱元，但水碧山青，桃林依旧。张谓百禄曰：“是矣。此地相传，唐妓薛涛所葬。后入因郑谷《蜀中》诗有‘小桃花绕薛涛坟’之句，遂树桃百株，为春时游赏之所。贤郎佳遇，必涛也。且所谓平幼子康者，乃‘平康巷’也。文孝坊者，城中亦无此额，而文与孝合，为教字，谓‘教坊’，唐妓女所居。涛为蜀乐妓，故居教坊也，非涛而谁哉？况管上字刻‘高氏清玩’，则唐西川节度使高骄千里所赠。当骄镇蜀，涛于诸妓中最蒙宠侍。笔与镇纸，皆骈所赐。兼用藏诸帖。又骄与元丞相杜紫微最名，盖元与杜尝有诗赠之，即‘锦江腻滑峨嵋秀，秀出文君与薛涛’是也。其为涛之灵无疑。而物出于骄者审矣，元必深究。”百禄甚以为然。然恐其终为所惑，急遣还广中。实藏数物，常以示人。后二年，诛亦入学为生员，中洪武甲戌进士，授山东曹县知县。竟亦无他焉。<br><br>&nbsp;&nbsp;&nbsp;&nbsp;（正集完）<br></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'>