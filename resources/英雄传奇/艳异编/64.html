&nbsp;&nbsp;&nbsp;&nbsp;<h1>艳异编卷三十五·妖怪部四</h1><br><br>&nbsp;&nbsp;&nbsp;&nbsp;<font&nbsp;color='#cc0000'>崔玄微<br><br>&nbsp;&nbsp;&nbsp;&nbsp;天宝中，处士崔玄微，洛苑东有宅。耽道术，饵茯苓三十载。因药尽，领童仆入嵩山采之，采毕方回。宅中无人，蒿莱满院。时春季夜间，风清月朗，不睡，独处一院，家人无故不到。三更后，忽有一青衣云：“在苑中住。欲与一两女伴过至上东门表姨处，暂借此歇，可乎？”玄微许之。须臾，乃有十余人，青衣引入。有绿衣者前曰：“某姓杨。”指一人，曰：“李氏。”又一人，曰：“陶氏。”又指一绊衣小女，曰：“姓石，名醋醋。”各有侍女辈。玄微相见毕，乃命坐于月下，问出行之由。对曰：“欲到封十八姨数日，云欲来相看，不得，今夕众往看之。”坐未定，门外报：“封家姨来也。”坐皆惊喜出迎。杨氏云：“主人甚贤、只此从容不恶，诸处亦未胜于此也。”玄微又出见封氏，言词泠泠，有林下风气。遂揖入坐。色皆殊绝。满座芳香袭人。处士命酒，各歌以送之。玄微志其二焉。有红裳人送酒，歌曰：<br><br>&nbsp;&nbsp;&nbsp;&nbsp;皎洁玉颜胜白雪，况乃当年对芳月。<br><br>&nbsp;&nbsp;&nbsp;&nbsp;沉吟不敢怨春风，自叹容华暗消歇。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;又白衣人送酒，歌曰：绛衣披拂露英英，淡染胭脂一朵轻。<br><br>&nbsp;&nbsp;&nbsp;&nbsp;自恨红颜留不住，莫怨春风道薄情。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;至十八姨持盏，性轻桃，翻酒污醋醋衣裳。醋醋怒曰：“诸人即奉求，予不奉求。”拂衣而起。十八姨曰：“小女子弄酒！”皆起，至门外别。十八姨南去，诸子西入苑中而别，玄微亦不知异。明夜又来，云：欲往十八姨处。醋醋怒曰：“何用更去封姨舍！有事只求处士，不知可乎？”醋醋又言曰：“诸女伴皆住苑中，每岁多被恶风所挠，居止不安，常求十八姨相庇，昨醋醋不能低回，应难取力。处士倘不阻见庇，亦有微报耳。”玄微曰：“某有何力，得及诸女？”醋醋曰：“但处士每岁岁日，与作一朱幡，上图日月五星之文，于苑东立之，则免难矣。今岁已过，但请至此月二十一日平旦，微有东风，则立之，庶免患也。”处士许之。乃齐声曰：“不敢忘德。”拜谢而去。处土于月中随而送之，逾苑墙而入，各失所在。依其言，至此日立幡。是日东风刮地，自洛南折树飞沙，而苑中繁花不动。玄微乃悟，诸女日姓杨、李、陶，及衣服颜色之异，皆众花之精也。绯衣名醋醋，即石榴也。封十八姨，乃风神也。后数夜，杨氏辈复来愧谢。各裹桃李花数斗，劝崔生：“服之，可延年却老。愿长于此住，卫护某等，亦可致长生。”至元和初，处土犹在，可称年三十许人。言此事于时，得不信也。<br><br>&nbsp;&nbsp;&nbsp;&nbsp;<font&nbsp;color='#cc0000'>桂花著异<br><br>&nbsp;&nbsp;&nbsp;&nbsp;景泰间，总兵石亨，西征，振旅而旋。舟次绥德河中，天光已暝，亨独处舟中，叩舷而歌。忽闻一女子，流啼哭，连呼救人者三。亨命军士急拯之。视其容貌，妍绝。女泣曰：“妾姓桂，芳华其名也。初许同里尹氏，迩年伊家衰替，父母逼妾改适。妾苦不从，故捐生赴水。”亨诘之曰：“汝欲归宁乎？将为吾之副室乎？”女曰：“归宁非所愿，愿为相公箕帚妾耳。”亨纳之。裁剪补缀，烹任燔幂，靡不中节。亨甚劈幸。凡于亲爱者，辄令出见，芳华亦无难色。是年冬，兵部尚书于公谦至其第。亨欲夸宠于公，令芳华出见之。芳华难色，不出。亨固命。侍婢督行者，相踵于道。芳华竟不出。于公辞归，亨大惭，拔剑欲挥之。芳华走入壁中，言曰：“邪不胜正，理固然也。妾非世人，实一古桂。久窃日月之精华，故成人类耳。今于公，大人君子，栋梁之材，社稷之器，安敢轻诣？独不闻武三思爱妾，不见狄梁公之事乎？妾于此永别矣。”言罢杳然。<br><br>&nbsp;&nbsp;&nbsp;&nbsp;<font&nbsp;color='#cc0000'>桃花仕女<br><br>&nbsp;&nbsp;&nbsp;&nbsp;绍兴上舍葛棠，狂士也。博学能文，每下笔千余言，未尝就稿。恒慕陶潜、李白之为人，事辄效之。景泰辛未，筑一亭于圃，编其亭曰：“风月平分”。旦夕浩歌纵酒，以自适焉，亭后张一桃花仕女古画，棠对之戏曰：“诚得是女捧觞，岂吝千金？”夜饮半酣，见一美姬进曰：“久识上舍，词章之士，日间重辱垂念，兹特歌以侑觞。”棠略不计其真伪，曰：“吾欲一杯一咏。”姬乃连咏百绝，如云：<br><br>&nbsp;&nbsp;&nbsp;&nbsp;梳成松髻出帘迟，折得桃花一两枝。<br><br>&nbsp;&nbsp;&nbsp;&nbsp;欲插上头还住手，遍从人间可相宜。<br><br>&nbsp;&nbsp;&nbsp;&nbsp;恹恹欹枕卷纱衾，玉腕斜笼一串金。<br><br>&nbsp;&nbsp;&nbsp;&nbsp;梦里自家搔鬓发，索郎抽落凤凰簪。<br><br>&nbsp;&nbsp;&nbsp;&nbsp;家住东吴白石矶，门前流水浣罗衣。<br><br>&nbsp;&nbsp;&nbsp;&nbsp;朝来系着木兰棹，闲看鸳鸯作队飞。<br><br>&nbsp;&nbsp;&nbsp;&nbsp;石头城外是江滩，滩上行舟多少难。<br><br>&nbsp;&nbsp;&nbsp;&nbsp;潮信有时还又至，郎舟一去几时还。<br><br>&nbsp;&nbsp;&nbsp;&nbsp;浔阳南上不通潮，却算游程岁月遥。<br><br>&nbsp;&nbsp;&nbsp;&nbsp;明月断魂清霭霭，玉人何处教吹萧。<br><br>&nbsp;&nbsp;&nbsp;&nbsp;山桃花开红更红，朝朝愁雨又愁风。<br><br>&nbsp;&nbsp;&nbsp;&nbsp;花开花谢难相见，懊恨元边总是空。<br><br>&nbsp;&nbsp;&nbsp;&nbsp;西湖叶落绿盈盈，露重风多荡漾轻。<br><br>&nbsp;&nbsp;&nbsp;&nbsp;倒折荷枝丝不断，露珠易散似郎情。<br><br>&nbsp;&nbsp;&nbsp;&nbsp;芙蓉肌肉绿云鬟，几许幽情话欲难。<br><br>&nbsp;&nbsp;&nbsp;&nbsp;闻说春来倍惆怅，莫教长袖倚栏杆。<br><br>&nbsp;&nbsp;&nbsp;&nbsp;余皆忘之矣，棠沉醉而卧。晓间，视画上，忽不见仕女，少焉，复在。棠大异，即裂碎之。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>刘改之刘过，字改之。襄阳人。虽为书生，而赀产赡足。得一妾，爱甚。淳熙甲午，预秋荐，将赴省试。临歧，眷恋不忍行。在道赋《天仙子》一词，每夜饮旅舍，辄使随直小童歌之。其词曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;宿酒醺醺犹自醉，回顾头来三十里。<br><br>&nbsp;&nbsp;&nbsp;&nbsp;马儿只管去如飞，骑一会，行一会，断送杀人山共水。是则青衫深可喜，不道恩情拆得未。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;雪迷前路小桥横，住底是，<br><br>&nbsp;&nbsp;&nbsp;&nbsp;去底是，思量我了思量你。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;其词鄙浅不工，姑以写意而已，到建昌，游麻姑山。薄暮独酌，屡歌此词。思想之极，至于堕泪。二更后，一美女忽来前，执拍板曰：“愿唱一曲劝酒。”即歌曰：<br><br>&nbsp;&nbsp;&nbsp;&nbsp;别酒未醉心先醉，忍听阳关辞故里。<br><br>&nbsp;&nbsp;&nbsp;&nbsp;扬鞭勒马到皇都，三题尽，当际会，<br><br>&nbsp;&nbsp;&nbsp;&nbsp;稳跳龙门三级水。<br><br>&nbsp;&nbsp;&nbsp;&nbsp;天意令吾先送喜，不审君侯知得未？<br><br>&nbsp;&nbsp;&nbsp;&nbsp;蔡邕博识爨桐声，君背负，<br><br>&nbsp;&nbsp;&nbsp;&nbsp;只如是，酒满金杯来劝你。<br><br>&nbsp;&nbsp;&nbsp;&nbsp;盖赓和原韵，刘以“龙门”之句喜甚。即令再诵，书之于纸，与之欢接。但不晓“蔡邕背负”之意。因留伴宿。始问为何人，曰：“我本麻姑上仙之妹，缘度王方平、蔡京不效，居此山，久不得回玉京。恰闻君新制雅丽，勉趁韵自媒。从此愿陪后乘。”刘犹以辞却之，然深于情，而长途远客，不能自制，遂与之偕东。而令乘小轿，相望于百步间。迨入都城，僦委巷密室同处。果攫第，调荆门教授以归。过临江，因游皂阁山，道士熊若水修谒，谓之曰：“欲有所言，得乎？”刘曰：“何不可者。”熊曰：“吾善符，窃疑随车娘子，恐非人也。不审于何地得之？”刘具以告。曰：“是矣，是矣。俟兹夕与并枕时，吾于门外作法行待；教授紧抱同衾人，切勿令窜逸。”刘如所戒，唤仆秉烛排闼入，正拥一琴。顿悟昔日蔡邕之语。坚缚置于旁，且亲自挈持，眠食不舍。及经麻姑，访诸道流，乃云：“顷有赵知军，携古琴过此，宝惜甚至。因抟拊之际，误触堕砌下石上，损破不可治，乃埋之官厅西偏，斯其物也？”遽发瘗视之，匣空矣。刘举琴置匣，命道众焚香诵经咒，泣而焚之。且作小诗述怀。<br><br>&nbsp;&nbsp;&nbsp;&nbsp;<font&nbsp;color='#cc0000'>张不疑<br><br>&nbsp;&nbsp;&nbsp;&nbsp;南阳张不疑，开成四年，宏词登科，授秘书。游京西，假丐于诸侯。因以家远无人，患其孤寂，寓官京国，欲市青衣，散耳目于闾里间。旬月内，亦累有呈告者，适年貌未偶。月余，牙人来云，有新鬻仆者，请阅焉。不疑与期于翌日。及所约时，至抵其家。有披朱衣牙笏者，称前浙西胡司马，揖不疑就位。与语甚爽朗，云：“某少曾在名场，几及成事。曩以当家使于南海，蒙携引数年，职于岭中，偶获婢仆等三数十人。自浙右已历南荆，货鬻殆尽，今粗有六七人。承牙人致君子至焉。”语毕，一青衣捧小盘，各设于宾主位。俄携银尊金盏，醪醴芳新，馨香扑鼻。不疑奉道，常不御酒肉。是日，不觉饮数杯。徐命诸青衣六七人，并列于庭，曰：“惟所选耳。”不疑曰：“某以乏于仆使，今惟有钱六万，愿贡其价，却望高明但度六万元值者一人，以示之。”朱衣曰：“某价翔庳，各有差等。”遂指一鸦鬟重耳者，曰：“春条，可以偿耳。”不疑睹之，则果是私目者矣。即日，操契付金。<br><br>&nbsp;&nbsp;&nbsp;&nbsp;春条善书录，音旨清婉。有所指使，无不惬适，又好学，月余，日潜为小诗，往往自于户牖间题诗。云：<br><br>&nbsp;&nbsp;&nbsp;&nbsp;幽室锁妖艳，无人兰蕙芳。<br><br>&nbsp;&nbsp;&nbsp;&nbsp;养凤三十载，不尽罗衣香。不疑深惜其才貌明慧。如此月余。不疑素有礼奉门徒尊师居天观，相见，因谓不疑曰：“郎君有邪气绝多。”不疑莫知其所自。尊师曰：“得无新聘否？”不疑曰：“聘纳则无，市一婢子耳。”尊师曰：“祸矣。”不疑恐而问计。尊师曰：“明旦告归，慎勿令觉。”明早，尊师至，谓不疑曰：“唤怪物出来。”不疑召春条。泣于屏幕间，亟呼之，终不出。尊师曰：“果怪物也，斥于室内闭之。”尊师焚香作法，以水向门而者三。谓不疑曰：“可观之，何如也？”不疑视之，曰：“大抵是旧貌，但短小尺寸间耳。”尊师曰：“未也。”复作法禹步，仍以水向门而喷者三。乃谓曰：“可更视之，何如也？”不疑视之，长尺余，少时，僵立不动。不疑更前视之，乃仆地扑然作声，盖一朽盟器耳，背上题曰，‘春条”。其衣服若蝉蜕，然系结仍旧。不疑大惊。尊师曰：“此妖物腰腹间，已合有异。”令不疑以刀劈之。腰领间，果有血，浸润于木矣。遂焚之。尊师曰：“向使血遍体，则郎君一家遭此害也。”自是不疑郁悒无已，曰：“岂有与盟器同居，而不之省，殆非永耳？”每一念至，惘然数日，如有所失。因得沉疴，遂请告归宁。明年，为江西幕官，至日使淮南中路府罢，又明年八月而卒。卒后十日，尊夫人继殁。道士之言果验。<br><br>&nbsp;&nbsp;&nbsp;&nbsp;又一说：张不疑常与一道士共辨往来，道士将他适，乃戒不疑曰：“君有重厄，不宜居太人人膝下，又不可进买婢仆之辈。某今去矣，君幸勉之。”不疑既启母卢氏，卢氏素奉道，常日亦多在别所求静，因假寺院以居。不疑且便间省。数月，有牙侩者，言有崔氏孀妇，甚贫，有女妓四人，皆鬻之。今有一婢曰金缸，有姿貌，最其所惜者，今不得已，亦将货之。不疑遂令召至，即酬其价，十五万获焉。宠待无比。而金缸美言笑，明利轻便，事不疑，皆先意而知。不疑愈惑之。<br><br>&nbsp;&nbsp;&nbsp;&nbsp;未几，道士诣门，见不疑，言色惨沮，吁叹不已。不疑诘之，道士曰：“奇祸已成，无奈何矣。非独于君，太夫人亦不可免。”不疑惊怛，起曰：“别后皆如师教，尊长寓居佛寺，某守道，殊不敢怠，不知何以致祸？且如之何？”哀祈备至。道士曰：“皆无计矣。但终为君辨明之。因诘其别后有所迸否。不疑曰：“家少人力，昨惟买一婢耳。”道士曰：“可见乎？”不疑即召之。金缸不肯出。不疑连促之，终不出。不疑自垢之，乃至。道士曰：“果是矣。”金缸大骂曰：“婢有过，鞭挞之可也，不要鬻之可也。一百五十千尚在，亦何患乎？何物道士预人家事耶？”道士曰：“惜之乎。”不疑曰：“惟尊师命，敢不听德。”道士即以拄杖击其首，沓然有声，如击木，遂倒，乃一盟器女子也，背书其名。道士命焚之。掘地五六尺，得古墓柩，旁有盟器四五，制作悉类所焚者。一百五十千在柩前，严然即买婢之资也，因命复掩之。不疑恍惚发疾，累月而卒。母亦旬日继殁焉。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>金友章<br><br>&nbsp;&nbsp;&nbsp;&nbsp;金友章，河内人也。隐于蒲州中条山，凡五载，山有女子，日常挈瓶而汲溪水，容貌姝丽。友章于斋中遥见，心甚悦之。一日，女子复汲，友章蹑屐启户而调之，曰：“谁家丽人，频此汲耶？”女子笑曰：“涧下流泉，本无常主；需则取之，岂有定限。先不相知，一何造次？然而止居近里余，自小孤遗，今托身于姨舍，艰危受尽，无以自适。”友章曰：“娘子既未适人，友章方谋婚媾，既偶夙心，无宜遐弃，未审何如耳？”女曰：“君子既不以貌陋见鄙，妾焉敢拒违！然候夜以赴佳命。”言讫，汲水而去。是夕果至。友章迎之入室，夫妇之情，久而益敬，友章每夜读书，常至宵分，女亦坐伴之。如此半年矣。一夕，友章如常执卷，而女不坐，但仁立以侍。友章诘之，以他事告。友章乃令其就寝。女曰：“君今夜归房，慎勿执烛，妾之幸也。”既而，友章秉烛就榻，揭被乃一枯骨耳。友章惊骇，惋叹良久，复以被覆之。须臾，乃复本形。因大悸悴，而谓友章曰：“妾非人也，乃山南枯骨之精。居此山北，有马明王者，鬼之酋也。妾常每月一朝，自事君半年，却不往谒。向为鬼使所录，榜妾铁杖百数。受此楚毒，不胜其苦。今以化身未得，岂意郎君见之也。事已彰矣，君宜速出，更勿留恋。盖此山中凡物，总有精魅附之，恐致见损。”言讫，涕位呜咽，倏尔无见；友章因怅恨而去。<br><br>&nbsp;&nbsp;&nbsp;&nbsp;<font&nbsp;color='#cc0000'>谢翱<br><br>&nbsp;&nbsp;&nbsp;&nbsp;陈郡谢翱者，尝举进士。好为七字诗。其先寓居长安升道里，所居庭中，多牡丹。一日晚霁，出其居，南行百步，远眺终南峰。伫立久之，见一骑自西驰来，绣缋仿佛，近乃双鬟高髻，靓妆，色甚姝丽。至翱所，因驻谓翱曰：“郎非见待耶？”翱曰：“徒步此望山耳。”双鬟笑，降拜曰：“愿郎归所居。”翱不测，即回望其居，见青衣凡四人，偕立其门外。翱益骇异。入门，青衣俱前拜。既入，见堂中设茵毡，张帷，锦绣辉映，异香遍室，翱愕然，且惧，不敢问。一人前曰：“郎何惧？固不为损。”顷之，有金车至门，见一美人，年十六七，丰貌艳丽，代所未识。降车入门，与翱相见，坐于西轩，谓翱曰：“闻此地有名花，故来与君一醉耳。”翱惧稍解。美人即命设馔，同翱而食。其器用食物，莫不珍异。出玉杯，命酒对酌。翱因问曰：“女郎何为者，得不为他怪乎？”美人笑不答。固请之，曰：“君但知非人则已，安用问耶？”夜阑，谓翱曰：“某家甚远，今将归，不可久留矣。闻君善为七言诗，愿见贶。”翱怅然，因命笔赋诗曰：<br><br>&nbsp;&nbsp;&nbsp;&nbsp;阳台后会杳无期，碧树烟深玉漏迟。<br><br>&nbsp;&nbsp;&nbsp;&nbsp;半夜香风满庭月，花前竟发楚王悲。<br><br>&nbsp;&nbsp;&nbsp;&nbsp;美人览之，泣下数行，曰：“某亦尝学为诗，欲答来赠，幸不见诮。”翱喜而请。美人求绛笺，翱视笥中，惟碧笺一幅，因进之。美人题曰：<br><br>&nbsp;&nbsp;&nbsp;&nbsp;相思无路奠相思，风里花开只片时。<br><br>&nbsp;&nbsp;&nbsp;&nbsp;惆怅金闺却归处，晓驾啼断绿杨枝。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;其笔札甚工。翱嗟赏良久。美人遂顾左右，撤帐，命烛登车，翱送至门，挥泪而别。未数十步，车舆人物，尽亡见矣。翱异其事，因贮美人诗笥中。<br><br>&nbsp;&nbsp;&nbsp;&nbsp;明年春，下第东归。至新丰，夕舍逆旅。翱因步月长望，感前事，又为诗曰：<br><br>&nbsp;&nbsp;&nbsp;&nbsp;一纸华笺洒碧云，余香犹在墨犹新。<br><br>&nbsp;&nbsp;&nbsp;&nbsp;空添满目凄凉事，不见三山缥缈人。<br><br>&nbsp;&nbsp;&nbsp;&nbsp;斜月照衣今夜梦，落花啼雨去年春。<br><br>&nbsp;&nbsp;&nbsp;&nbsp;红闺更有堪悲处，窗上虫丝镜上尘。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;既而，朗吟之。忽闻数百步外，有车音西来甚急。俄见金车，从数骑视其从，乃前时双鬟也，惊问之，双鬟前告，即驻车，使谓翱曰：“通衢中，恨不得一见。”翱请其舍逆旅，固不可。又问所适，答曰：“将之弘农。”翱曰：“某今亦归洛阳，愿偕东，河乎？”曰：“吾行甚迫，不可。”即褰车帘，谓翱曰：“感君意切，故再来睹一面耳。”言竟，呜咽不自胜。翱亦为之悲泣，因诵已所制之诗。美人曰：“不意君之不忘如是也，幸何厚焉。”又曰：“愿得更酬此一篇。”翱即以纸笔与之。俄顷而成。曰：惆怅佳期一梦中，五陵春色尽成空。<br><br>&nbsp;&nbsp;&nbsp;&nbsp;欲知离别偏堪恨，只为音尘两不通。<br><br>&nbsp;&nbsp;&nbsp;&nbsp;愁态上眉凝浅绿，泪痕侵脸落轻红。<br><br>&nbsp;&nbsp;&nbsp;&nbsp;双轮暂与王孙驻，明日西驰又向东。翱谢之。良久，别去。才百余步，又无所见。翱虽知为怪，亦眷恋不能忘。及至陕西，遂下道至弘农。留数日，冀一再遇，竟绝影响。乃还洛阳，出二诗于友人。不数月，以怨结而座。<br><br>&nbsp;&nbsp;&nbsp;&nbsp;<font&nbsp;color='#cc0000'>生王二<br><br>&nbsp;&nbsp;&nbsp;&nbsp;生王二，陇州人。其居在黑松林旁跑谷，世以畋猎射生为业，用是得名。因与从逐鹿，至深崖，迷失道路。正彷徨次，遇女子渡水来。年少貌美，而身无衣饰，视王而笑。王平生山行野宿，习见怪物。虽知非人，殊无惧色，咄之曰：“汝鬼耶？怪耶？”女子又笑而不答。良久，乃问王曰：“尔何人？”王始稍敬异，揖而言曰：“本山下猎徒，今日逐鹿失踪，致堕兹处。生死之分，只在须臾，愿娘子哀之！”女曰：“随我来，当示尔归路。”遂从以行。登绝高邃岩之峰，涉回环过膝之水，途径荦确，足力不能给。女不穿履，步武如飞。到一宇，有大石室，境趣邃寂，如幽人居。不闻烟火气，寝室尤洁雅。王顾旁无他人，戏言挑之，欣然相就。夜则共榻，昼则出采果实以啖之。居月余，王念母乏供养，以情泣告女曰：“我欲暂归，徐当复相寻。”女许诺，送出官道乃别。王感其意，他日再访焉。试与之语，邀同归。略不嫌拒，携手抵家。王妻赵氏，既育三男女矣。此女又生两子。与赵共处甚雍睦，逢外客至，必惊讶敛避。或独走入山，经月不返，终不火食。王亦任其去留。后二十年犹存。<br></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'>