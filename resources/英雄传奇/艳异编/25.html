&nbsp;&nbsp;&nbsp;&nbsp;<h1>艳异编卷十九·幽期部三&nbsp;娇红记</h1><br><br>&nbsp;&nbsp;&nbsp;&nbsp;<font&nbsp;color='#cc0000'>娇红记<br><br>&nbsp;&nbsp;&nbsp;&nbsp;申纯，字厚卿，祖汴人也。随父寓成都，八岁通六经，十岁能属文。天姿卓越，杰出世表，风情接物，不减于斯，故贤士大夫，多推誉焉。宣和间，荐而不第，归，郁郁不自胜。家居月余，因适邻郡母舅王通判。信宿而至，则门枕碧流，目断千里，波涛汹涌，风景粲然，明灭远山，特起望外。因赋《摸鱼儿》词一阂，以写其胜，词曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;锦城西，一区华屋，天开多少佳趣。当门绿水朝千里，何况碧山无数。堪爱处，有滞湘新簧，松桧森前路。深深院，见帘幕低垂，丝簧迭奏，镇日价歌舞。金闺彦，卑岁归占住。小生平昔依慕。今朝走马行来近，试绮绣鞅凝驾。君真真，且从守分，幽意谁为主。诗朋酒侣。向此地嬉游，寻花问柳，须是有奇遇。生既至，因人谒舅，舅见之，遂引生至中堂，妗出见。生进拜毕，就位。舅有一子，名善父，年七岁，一名含，舅因呼善父出拜，再命侍女飞红呼娇娘出见。良久，飞红附耳语妗，以娇娘未经妆为言。妗因怒曰：“三哥家人也（生第三），出见何害？”生闻之，因曰：“百一姐（娇第百一）无他故，姑俟何如？”<br><br>&nbsp;&nbsp;&nbsp;&nbsp;妗因笑曰：“适方出浴，未理妆，故欲少俟。三哥家人也，何事铅粉耶？”又令他侍女促之。顷刻，娇自左掖出拜。双鬟绾绿，色夺图画中人，朱粉未施，而天然殊莹。生起见之，不觉自失。叙礼竟，娇因立妗后。生熟视，愈觉绝色，目摇心荡，不能自制。妗笑曰：“三哥远来劳苦，宜就舍少息”因室之于堂之东，去堂二十余步。生归馆后，功名之心顿释，日夕惟慕娇娘而已：恨不能吐尽心素与款语，故常意属焉。舅妗皆以生久不相见，款留备至，生亦自幸其相留，冀得乘间致款曲于娇娘也。<br><br>&nbsp;&nbsp;&nbsp;&nbsp;平尝出入舅家，周旋堂底，虽终日得与娇游从，未尝敢妄一邪言相及。生因察其动静，见娇言笑举止，常有疑猜不定之状，生知其赋情特甚也，求所以导情达意之便，而未能得。一夕，娇晚绣红窗下，倚床视荼花，久不移目，生轻步踵其后，娇不知也，因浩然长叹。生知其有所思，因低声问曰：“尔何于此仁视长叹也，将有思乎？将有约乎？”娇不答，良久，乃曰：“兄何自来此？日晚矣，春寒逼人，兄觉之乎？”生知娇以他词相拒，因应曰：“春寒固也。”娇正视，逡巡引去，生独归室。无聊，乃书《点绛唇》一词于寓室之东，以寓意焉。词曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;庭院深沉，迟迟日上荼架。芳丛相亚，装点春无价。玉体香肌，好手应难画。还惊讶，春心荡也，谁共游蜂话。<br><br>&nbsp;&nbsp;&nbsp;&nbsp;自后，日聚饮宴，或同歌笑，申生言稍涉邪，娇则凝袂正色，若将不可犯。生虽慕其美丽，然见其不相领略，以谓娇年幼情简，不请世事，因不介意。一日，舅有他甥至，舅妗亦留之。至晚，舅开宴，申生预坐。酒至半，妗起酌酒劝他甥，舅将酣，娇时陪立妗后赞之，令溢觞。酒至生，力辞。妗曰：“子素能饮，独不能为我开怀乎？”生辞以失志功名，且病，又已醉甚，不能复加，妗未答，娇因参言其后曰：“三兄动容，似不任酒力矣，姑止此。”妗因辍瓶授觞，生再拜而饮，因喜不自胜。既毕，妗退步酌酒劝舅。申生之前，烛烬长而暗，娇因促步至烛前，以手弹烛，因流视语生曰：“非妾则兄醉甚矣。”生谢曰：“此恩当铭肺腑。”娇微笑曰：“此乃恩乎？”生曰：“意重于此矣。”语未毕，妗因素水涤觞，娇乃引去，自此，生复留意。一夕，娇独坐于堂恻借花轩内，生偶至座侧，见娇凭栏无语，徙倚沉吟。<br><br>&nbsp;&nbsp;&nbsp;&nbsp;时花槛中有牡丹数本，欲开未开，生因为二绝以戏之曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;乱惹祥烟倚粉墙，绎罗轻卷映朝阳。<br><br>&nbsp;&nbsp;&nbsp;&nbsp;芳心一点千重束，肯念凭栏人断肠。<br><br>&nbsp;&nbsp;&nbsp;&nbsp;娇姿质艳不胜春，何意元言恨转深。<br><br>&nbsp;&nbsp;&nbsp;&nbsp;惆怅东君不相顾，空余一片惜花心。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;生援笔写此二诗，以示娇，娇巡檐展诵，倾环低面，欲言不言。正凝思间，忽听流鸯，如道人意中事。生又挥毫作《喜迁莺》词一章曰：<br><br>&nbsp;&nbsp;&nbsp;&nbsp;园林过雨，问满目媚景，是谁为主？翠柳舒眉，黄鹏调舌，镇日姿狂歌舞。金衣公子何事，牵惹万千愁绪。芳草地，有香车宝马，骄阗来许。无据，行乐处，好景良辰，休把轻辜负。一种春风，几多图书，听取绵蛮簧语。又向暗巢偷眼，欲啄花心无路。知墙外，待放伊飞过，旁人低诉。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;娇览之未毕，忽闻妗语声，娇乃携此词并前二诗，藏之袖间，徐步趋归堂中坐。怅恨久之，归室，殆无以为怀。因作一绝，题于堂西之绿窗上。诗曰：<br><br>&nbsp;&nbsp;&nbsp;&nbsp;日影萦阶睡正醒，篆烟如缕午风平。<br><br>&nbsp;&nbsp;&nbsp;&nbsp;玉萧吹尽霓裳调，谁识鸾声与凤声。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;后二日，舅他出，娇因至生卧室，见东窗有《点绎唇》词一首，西窗有诗一绝，踌躇玩味，不忍舍去。知生之属意有在，乃濡笔和其西窗之韵以寄意焉。诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;春愁压梦苦难醒，日炯风高漏正平。<br><br>&nbsp;&nbsp;&nbsp;&nbsp;魂断不堪初起处，落花枝上晓莺声。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;生归见娇所和诗，愿得之心，逾于平常，朝夕惟求间便以感动娇。然娇或对或否，或相亲昵，或相违背。生不测其意。莫得而图之。一日，舅妗开宴，自午至暮。酒散，舅妗起归舍，生独危坐堂中，欲即外舍。俄而娇至筵所，抽左髻铀钗，匀博山理余香，生因曰：“夜分人寝矣，安用此？”娇曰：“香贵长存，安可以夜深弃之！”生又继之曰：“篆灰有心足矣！”娇不答，乃行，近堂阶，开帘仰视，月色如昼，因呼侍女小慧，画月以记夜漏之深浅，乃顾生曰：“月已至此，夜几许’生亦起下阶，瞻望星汉，曰：“织女将斜，夜深矣。”因曰：“月白风清，如此良夜何？”娇曰：“东坡钟情何厚也？”生曰：“奇美特异者，情有甚于此焉。可以此诮东坡也？”娇曰：“兄出此言，应彼此苦众矣，于我何独无之。”生曰：“然则实有也，不然则佳句所谓‘魇梦，者，果何物而‘苦难醒，耶？”言情颇狎，娇因促步下阶逼生曰：“凡谓织女银河何在也？”生见娇之骤近，然自失，未及即对，俄闻户内岭问娇寝未，娇乃遁去。次日，生追忆昨夕之事，自疑有获，然每思遇事多参商，愈不自足。乃作《减字木兰花》词以记之，曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;春宵陪宴，歌罢酒阑人正倦。<br><br>&nbsp;&nbsp;&nbsp;&nbsp;危坐中堂，倏见仙娥出洞房。<br><br>&nbsp;&nbsp;&nbsp;&nbsp;博山香烬，素手重添银漏永。<br><br>&nbsp;&nbsp;&nbsp;&nbsp;织女斜河，月白凤清良夜何。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;次日晨起，生人揖妗。既出，遇娇于堂西小阁中，娇时对镜画眉未终，生近前谓之曰：“兰煤灯烬耶，烛花也？”娇曰：“灯花耳。妾用意积之，近方得之。”生曰：“若是，则愿以一半丐我书家信。”娇遂首肯，令生分其半。生举手分煤，油污其指，因请娇曰：“子宜分以遗我，何重劳客耶？”娇曰：“既许君矣，宁惜此？”遂以指决煤之半以赠生，因牵生衣拭指污处曰：“缘兄得此，可作无事人那？”生笑曰：“敢不留以为贽！”娇因变色曰：“妾无他意，君何戏我？”生见娇色变，恐妗知之，因趋出，珍藏所分之煤于枕中。因作《西江月》词以记之，曰：试问兰煤灯烬，佳人积久方成。<br><br>&nbsp;&nbsp;&nbsp;&nbsp;殷勤一半付多情，油污不堪自整。<br><br>&nbsp;&nbsp;&nbsp;&nbsp;妾手分来的的，郎衣拭处轻轻。<br><br>&nbsp;&nbsp;&nbsp;&nbsp;为言留取表深诚，此约又还未定。自后，生心摇荡特甚，不能顷刻少置，伏枕对烛，夜肠九回，思欲履危道，以实娇心而未获。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;一日，暮春小寒，娇方拥炉独坐，生自外折梨花一技入来，娇不起顾生，生乃掷花于地。娇惊视，徐起以手拾花，询生曰：“兄何弃掷此花也？”生曰：“花泪盈晕，知其意何在？故弃之。”<br><br>&nbsp;&nbsp;&nbsp;&nbsp;娇曰：“东皇故自有主，夜屏一枝以供玩好足矣。兄何索之深也？”生曰：“已荷重诺。元悔。”娇笑曰：“将何诺？”生曰：“试思之。”娇不答因谓生曰：“风差劲，可坐此共火。”生欣然即席，与娇偶坐，相去仅尺余，娇因抚生背曰：“兄衣厚否？恐寒威相凌逼也。”生恍然曰：“能念我寒，而不念我断肠耶！”娇笑曰：“何事断肠？妾当为兄谋之。”生曰：“无戏言。我自遇子之后，魂飞魄扬，不能着体，夜更苦长，竟夕不寐。汝方以为戏，足见子之心也。予每见子言语态度，非无情者，及予言深情味，则子变色以拒我，岂可不解世事，而为是沽矫哉？谅孱缪之迹，不足以当雅意，深藏自闭，将有售也。今日一言之后，余将西骑矣。子无苦戏我。”娇因慨然良久，曰：“君疑妾矣，妾敢无言，妾知兄心久矣，岂敢固自郑重以要君也，第恐不能终始，其如后患何？妾亦数月来诸事不复措意，寝梦不安，饮食俱废，君所不得知也。”因长吁曰：“君疑甚矣，异日之事，君任之，果不济，当以死谢君。”生曰：“子果有志，则以策我。”娇未及答，俄然舅自外至，生因起出迎舅，娇乃反室，不可再语。生乃赋《石州引》词，以记其事云：<br><br>&nbsp;&nbsp;&nbsp;&nbsp;懊恨东君催趱去程，春意牢落。梨花粉泪溶溶，知是为谁轻别。冲寒向晚，特地折取归来，佳人无语从地掷，瞥见却惊猜，忍使芳尘歇。收拾道明窗净几，瓶里一枝，便添风月。因念多才，值此苦寒时节。近新消减，料有万斛春愁，芭蕉未展丁香结。甚日把山盟向枕边说。又越两日，生凌晨起，揽衣向堂西绿窗内而立，背面视井檐，不知此时娇亦起，在隔窗内理妆矣。生诵东坡诗曰：“为报邻鸡莫惊觉，更容残梦到江甫。”娇闻之，自窗内呼生曰：“君有乡闾之念乎？”生因窥窗语娇曰：“衷肠断尽，无可导意，只得归矣。”娇曰：“君果诞妾那？既无意于妾，何前委罪之深也？”生因笑曰：“予岂无意，第被子苦久矣，然则若何谋之？”娇曰：“今日间人众，无可容计。东轩抵妾寝室，轩西便门达熙春堂，堂透荼架，君寝室外有小窗，今日若晴霁，君自寝所逾外窗，度荼羡架，至熙春堂下。此地人罕花密，当与君会也。”生闻之，欣然自得，惟俟日暮，得谐所愿。至晚，不觉暴雨大作，花阴浸润，不复可期，生怅恨不已。因作《玉楼春》词，援笔书之，以写怏怏之怀。词曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;晓窗寂寂惊相遇，欲把芳心深意诉，低眉敛翠不胜春，娇转樱唇红半吐。匆匆已约欢娱处，可恨无情连夜雨；枕孤裳冷不成眠，挑尽残灯天未曙。生晨起会娇于妗所，因共至中堂，以夜所缀词示之，娇低声笑曰：“好事多磨，理故然也。然妾既许君矣，当别图之。”是日，生侍舅从邻家饮，至暮醉归，且思娇早问别图之言，疑娇还复至也，又沉醉睡熟。娇潜步至窗外。低声呼生者数次，生不之觉，娇怅恨而回，又疑生之诞己也，直欲要以盟誓。生剪缕发，书盟言于片纸付娇，娇亦剪发设盟以复于生。虽是极意慕恋，然终于无便可乘。一日，生收家书以从父晋纳粟补阆州武职，以生便弓马，取生归侍行。娇顾恋之极，作诗送行。诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;绿叶阴浓花正稀，声声杜字劝春归。<br><br>&nbsp;&nbsp;&nbsp;&nbsp;相如千里悠悠去，不道文君泪湿衣。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;生得诗和韵以复娇，诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;密幄重帏舞蝶稀，相如只恐燕先归。<br><br>&nbsp;&nbsp;&nbsp;&nbsp;文君为我坚心守，且莫轻拼金缕衣。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;生终以娇“绿叶阴浓”之语为疑，又成一词寓《小梁州》以示娇，词云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;惜花长是替花愁，每日到西楼。如今何况抛离去也，关山千里，目断三秋，漫回头。殷勤分付东园柳，好为管长条。只恐重来绿成阴也，青梅如豆，辜负梁州，恨悠悠。<br><br>&nbsp;&nbsp;&nbsp;&nbsp;娇知生之疑己，亦以《卜算子》词复之，词云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;君去有归期，千里须回首。休道三年绿叶阴，五载花依旧。莫怨好音迟，两下坚心守。三只骰儿十九窝，没个须教有。<br><br>&nbsp;&nbsp;&nbsp;&nbsp;娇情不自已，复继以诗云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;临别殷勤诗语长，云云去后早还乡。<br><br>&nbsp;&nbsp;&nbsp;&nbsp;小楼记取梅花约，目断江山几夕阳。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;自后生从父以他故不果行，生居家，行住坐卧，饮食起居，无非为娇兴念，以至沉思成病。因托求医，至舅家。数日，无便可乘与娇一语。至于饮食俱废，舅妗为之皇皇，医卜踵至，但云生功名失意，劳思所致，终不能知生之心。数日，病小愈。一口，舅出报谒，生因强步至外庑，方伫立，俄而娇至生后，生骇然。娇曰：“偶左右皆他往，妾得便，故来问兄之病。”生回顾无人，因前牵娇衣欲与语，娇曰：“此广庭也，十目所视，宜即兄室。”生与之俱，及门，忽双燕争泥坠前，娇因舍生趋视，俄舅之侍女湘娥突至娇前。娇大骇，生乃引去。至暮复会中堂，娇谓生曰：“非燕坠，则湘娥见妾在君室矣，岂非天乎？”生然其言，而悒怏之心，见于颜色。乃作《撷芳词》一阕以自释，词日如年，风轻扇，文园多病寻芳倦。春衫窄，庭院阗，独步回廊体娇无羡。如花面，亲曾见，千方百计寻方便。蓝桥隔，暮云碧，燕儿堕也，又无消遣。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;一日晚，娇寻便至生室，谓生曰：“向日熙春堂之约，妾尝思之，夜深院静，非安寝之地。自前日之路观之，足以达妾寝所。每夕侍妾寝者二人，今夕当以计遣去，小慧不足畏也。君至夜分时来，妾开窗以待。”生曰：“固善也，不亦危乎？”娇变色曰：“事至若此，君何畏？人生如白驹过隙，复有钟情如吾二人者乎？事败当以死继之。”生曰：“若然，余何恨乎？”是夜将半，生乃逾外窗绕堂后数百步至荼架侧，久求门不得，生颇恐。久之，寻路得至熙春堂。堂广夜深，寂无人声。生大恐，因疾趋人，见娇方开窗倚几而坐，衣红绡衣，下白丝裳，举首向月，若重有忧者，不知生之已至也。生因抉窗而入。娇忽见生，且惊且喜，曰：“君何不告，骇我甚矣。”生乃与娇并坐窗下，时正夜分，月色如昼。生视娇，体态艳媚，肌莹无暇，飘飘然不啻娥之下临人间也。娇谓生曰：“夜漏过半，幸会难逢，可就枕矣。”欣然与生相携素手，共人罗帐之中。解衣并枕间，娇曰：“妾年幼，殊不诸世事，枕席之上，望兄见怜。”生曰：“不待多言。”两情既合，娇乃娇啼嫩语，体若不胜，雨态云踪，交颈之鸳鸯，和鸣之鸾凤，无以逾者。一晌欢娱，而娇娘千金之身，自兹失矣。欢会之际，不觉血渍生衣袖。娇乃剪其袖而收之，曰：“留此为他日之验。”生笑而从之。有顷，鸡声催晓，虬漏将阑，娇令生归室，因视生曰：“此后日间相遇，幸无以前言为戏，惧他人之耳目长也。”因口占《菩萨蛮》词以赠生：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;夜深偷展窗纱绿；小桃枝上留驾宿。<br><br>&nbsp;&nbsp;&nbsp;&nbsp;花嫩不禁抽，春风卒未休。<br><br>&nbsp;&nbsp;&nbsp;&nbsp;千金身已破，脉脉愁无那。<br><br>&nbsp;&nbsp;&nbsp;&nbsp;特地祝檀郎，人前口谨防。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;生亦口占答之：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;绿窗深仁倾城色，灯花送喜秋波溢。<br><br>&nbsp;&nbsp;&nbsp;&nbsp;一笑人罗帏，春心不自持。<br><br>&nbsp;&nbsp;&nbsp;&nbsp;云雨情散乱，弱体羞还颤。<br><br>&nbsp;&nbsp;&nbsp;&nbsp;从此问云英，何须上玉京。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;娇得生所和之词，谢曰：“妾，女子也，情牵事感，殊乖礼法，幸垂明鉴，好为秘之。妾之托君，亦无憾矣。”生辞，愧喜交集。自后，生夜必潜至娇室，凡月余，无有知者。岂期欲火所迷，俱无避忌，舅之侍女日飞红、曰湘娥，皆有所觉，所不知者，娇之父母而已。娇亦厚礼红等，欲使缄口。第飞红辈虽觉之，而未之敢发。俄而，生以父书促归。既归，则寝食俱废，思欲娶娇为妇，乃作书达娇曰：“前日佳遇，倏尔旬余。魂飞杳杳，每形清夜，松竹深盟，常存记忆。蒹葭之迹，得自托于兰蕙之旁，为幸大矣。幽会未终，白云在念，自抵侍下，无一息不梦想洛浦之风烟也。家事经史，非为不复措念，纵一勉强，不知所以为怀。有亲朋见怜，于大人前致一语，天启其衷，俾续秦晋，再世之盟，未婶舅妗雅意若何。倘不弃庸陋，则张生之于莺莺，乌足道哉！兹因媒氏有行，喜不自制，临此以布腹心，幸相与谋之，临风以俟佳音。家居元聊，偶思佳丽夜别之言，缀《永遇乐》一词，并用录呈，亦以见此情之拳拳耳。新霜在候，善加保卫。”生写书毕，并录前所作《永遇乐》词，缄封私付女媒氏，父母不知也。媒得书，既往见舅妗，且以生父命告之。勇为之开宴。次日，媒申前请，舅曰：“三哥才俊洒落，加以历练老成，老夫得此佳婿，深所愿也。但朝廷立法，内兄弟不许成婚，似不可违。前辱三哥惠访，留住数月，甚能为老夫分忧。老夫亦有愿婚之意，而于条有碍，以此不敢形言。”媒氏再三宛转，终不能得。至晚，再置酒款媒，舅命妗主席，娇时待立妗侧，知亲议之不谐也，心生悒怏，但不敢形之言语耳。酒散，媒左右顾视无人，欲致生书于娇。“适娇至媒前剔灯，媒因私语娇曰：“子非厚卿之情人耶？厚卿有手书，令我私致于子。”娇竦然，微言应曰：“然。”泪随言下。媒为之改颜，遂从身畔取书授娇，娇收置袖间，未敢展视。妗起，娇亦随妗人室。次早，媒再请于舅，且以言迫之。舅怒曰：“此无不可，第以法禁甚严，欲置老夫罪戾也？尔勿复言，此决不可。”媒知其不就，因告归。舅又命妗酌酒与媒为别。娇因侍立，私语媒曰：“离合缘契，乃天之为也。三兄无事宜来，妾年且长，岁月有限，无以姻事不谐为念也。”因出手书，令媒持归，以复于生。媒既归，道舅不允之由，遂以娇书与生，生展视之，乃新词《满庭芳》一阂，娇所制也：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;帘影饰金，簟纹浮水，绿阴庭院清幽。夜长人静，消得许多愁。长记当时月色，小窗外，情话绸缪。因缘浅，行云去后，杏不见踪由。殷勤，红一叶，传来密意，佳好新求。奈百端间阻，恩爱成休。应是奴家薄命，难陪伴，俊雅风流。须相念，重寻旧约，休忘杜家秋。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;词后又有诗二绝。诗云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;云重月难见，风狂雨不成，<br><br>&nbsp;&nbsp;&nbsp;&nbsp;尺书从寄意，倾泪若为情。<br><br>&nbsp;&nbsp;&nbsp;&nbsp;目断芳千里，情分役寸心，<br><br>&nbsp;&nbsp;&nbsp;&nbsp;藉君怜旧日，莫绝羽鳞音。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;生览诵数遍，殊不胜情。每对花玩月，不觉泪下。<br><br>&nbsp;&nbsp;&nbsp;&nbsp;初，生与成都府角伎丁怜怜者，极相厚善。怜敏惠殊俊，常得帅府顾盼；生方妙年秀丽，怜怜尤见倾慕。生自秋还乡里，怜怜屡遣人招生，生托故不往。至是，生之友人陈仲游，亦豪家子也，见生每置恨于临风对月之间，因拉生至成都舒怀，遂同至怜怜之家。生既人，怜不胜欣喜，杯酒话款曲，生但面壁，略不致意。怜怪之，委曲询生，终不言。怜意其碍于仲游也，乃留之竟夕，令其女弟伴姐侍仲游寝，而自荐于生。生不得已，因与同席。枕边切切诘生所以不见答之故，生乃具道与娇娘相遇之情。怜问曰：“娇娘谁家女也？”生曰：“新任眉州王通判之女也。”怜又问：“其质若何？”生曰：“美丽清绝，西施妃子殆相千百而风韵过之。”怜因沉思良久曰：“既名娇娘，又且美丽若此，岂非小字莹卿者乎？”生躁然曰：“尔何由知之？”怜曰：“向者帅府幼子将求婚，酷好美丽，不以门第高下为念，但欲殊色，常捐数千缗，命画工于近地十郡求问，伺隙绘人家美女以献，凡得九人，此其一也。色莹肌白，眼长而媚，爱作合蝉鬓，时有忧怨不足之状。尝至帅府内室见之，因记其姓字，果然是否？”生曰：“子如亲见其人，即是此女。”怜曰：“宜子之视我若土壤，子之所遇真天上人也。妾常人视，伫目不能去，第恨不见其身。今后至彼，愿求旧鞋丐我。”生诺之，明日遂与陈仲游同归。抵家后，生因追念怜怜“天上人”之语，慨然赋诗一绝，诗曰：自人仙境路已深，桃花与我是知心，<br><br>&nbsp;&nbsp;&nbsp;&nbsp;纷纷浪蕊迷蜂蝶，得似高山遇赏音。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;生因怅恨再期杳杳，伤感成疾，困卧累日。父母惊异，因令人访问生得病之由。生乃托以梦寐绝怪，将不能免，必须求善能驱役鬼神者，作法禳之。父乃命良巫祈祝。生密使人厚赂巫者，令向父母言此为鬼物所凭，必当远避，方可向安。如其不然，生死未判。父母闻巫言，大惊惧，以为诚然。于是，议令生往舅家以避此难，择日起行。先期之二日，令人取覆舅家，舅妗许之。娇时在父母旁，闻生有来期，喜慰特甚。人回报，生亦欣快，随觉病差愈，父母以为得计。及期，生戒行，病亦向安。于时，鸯簧声，百花竟发，园林锦绣，夺目争妍。生至舅居，及门，遇娇于秀溪亭。两情四目，不能自止。暂叩寒暄毕，生欲人谒舅，娇止之曰：“今日邻家王寺丞宅邀往天宁玩赏牡丹，至暮方归。姑至此少息，徐徐而入可也。”乃与娇并坐亭上，娇因谓生曰：“君养摄不如平时，何故？今复来此何干也？”生疑其言，乃曰：“日月未久，何故忘予？自相离之后，坐不安席，味不适口，寝不着枕，行不重足，何止夜月屋梁之思，中间请命严君，冀谐媒的，而天不从人，竟辜宿望。春花秋月，风台雪榭，无一而非牵情惹恨之处。百计重来，以践旧约。今子乃有‘复来何干’之辞，予失计甚矣。”娇愧谢曰：“君心果金石不逾，妾何以谢君？”因相与欢。移时，同步人室。生至其旧馆，窗几依然，向时所书诗曲，左顾右盼，濡染如新，生怅然自失。复作《鹧鸪天》词以记之，云：<br><br>&nbsp;&nbsp;&nbsp;&nbsp;甥馆睽违已隔年，重来窗几尚依然。<br><br>&nbsp;&nbsp;&nbsp;&nbsp;仙房长拥云烟瑞，浮世空惊日月迁。<br><br>&nbsp;&nbsp;&nbsp;&nbsp;浓淡笔，短长篇，旧吟新诵万愁牵。<br><br>&nbsp;&nbsp;&nbsp;&nbsp;春风与我浑相识，时遣流莺奏管弦。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;至晚，舅妗归，生拜谒甚恭，舅问生曰：“闻三哥有微恙，想二竖子遁矣。”生谢曰：“惟舅舅怜其微恙，庶得逃免，再造之赐，没齿不忘。”舅妗劳勉之。生就室，自后与娇情意周洽，逾于平昔。<br><br>&nbsp;&nbsp;&nbsp;&nbsp;住数月，情意益厚。生因忆丁怜怜之言，求旧鞋于娇。娇力询生曰：“安用敝履为哉？”生不以实告，娇不许。舅之侍女飞红者，颜色虽美，而远出娇下，惟双弯与娇无大小之别，常互鞋而行，其写染诗词与娇相埒。娇不在侧，亦佳丽也。以妗性妒，未尝获宠于舅。常时出入左右，生间与之语。娇则清丽瘦怯，持重少言，伫视动辄移日。每相遇，生不问，娇则不答，戏狎一笑，则使人魂魄俱飞扬。红尤喜谑浪，善应对，快谈论，生虽不与语，亦必求事以与生言。娇每见之，则有不足之意。及生再至，红亦与之亲狎，娇疑焉。生久求娇鞋不获。一日，娇昼寝，生偶至其侧，因窃鞋趋出。方及寓室，以他事去，未曾收拾。飞红适尾生后，见生遗鞋，红乃疑娇所与者，因收之。生<br><br>&nbsp;&nbsp;&nbsp;&nbsp;罔知所以，及归室索鞋，无有也，因怏怏于怀。遂作《清平乐》词以自记。词云：<br><br>&nbsp;&nbsp;&nbsp;&nbsp;尖尖曲曲，紧把红绡蹩。朵朵金莲夺目，衬出双钩红玉。华堂春睡深沉，拈来绾动春心。早被六丁收拾，芦花明月难寻。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;及暮，娇问生素鞋。生曰：“此诚我盗去，然随已失之；谅子得之矣，何苦索我耶？”娇乃止。盖飞红拾归，以付娇也。然娇以此愈疑生私通于红矣。一日，见飞红与生戏于窗外，捉蝴蝶，因大怒诟红。红颇憾之，欲以拾鞋事闻妗，未有间也。后遇望日，众出贺舅妗，娇在焉。飞红因语娇所履之鞋，扬言谓生曰：“此即子前日所遗之鞋也。”娇变色，亟以他事语舅妗，会舅妗应接他语不闻。娇因大疑生使红发其私，乃大怨望。自后非中堂相遇，不复求便以见生。女工诸事，略不措意，怨隙之心，行住坐卧皆是也。生亦无以自明。一日，生不意中漫于后园纵步，适于花下见鸾笺一幅，生取而视之，乃《清平乐》词也：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;花低莺踏红英乱，春心重，顿成愁懒。<br><br>&nbsp;&nbsp;&nbsp;&nbsp;杨花梦散楚云平，空惹起，情无限。<br><br>&nbsp;&nbsp;&nbsp;&nbsp;伤心渐觉成牵绊，奈愁绪寸心难管。<br><br>&nbsp;&nbsp;&nbsp;&nbsp;深诚无计寄天涯，几欲问，梁间燕。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;生披味良久，意谓娇词，而疑其字画颇不类娇所书，因携归置于室中书案之上，欲询娇而未果。抵暮，西窗前有金笼养能言鹦鹉一只，甚驯，娇过其侧，戏以红豆掷之。鹦鹉忽言曰：“娇娘子何打我也？”生闻之，亟出室招娇。娇不至，生再挽之方来。娇人生室，正疑思不言，忽见案上花笺，因取视之。良久，目申生不语。移时，生曰：“子何时所作也？”娇不答。生又曰：“何故不言？”娇亦不应。生力究之，娇曰：“此飞红词也，君自彼得之，何必诈妾？”生力辩，娇并无一言。徘徊良久，长吁，竟拂衣起去。生留之不可。自尔相会愈疏。娇终日熟寝，间一二日，才与生一见，见亦不交一言。凡月余，生不能直其事。生一夕径造娇室，左右寂然，惟见窗上有绝句一章云：灰篆香难炷，风花影易移。<br><br>&nbsp;&nbsp;&nbsp;&nbsp;徘徊无限意，空作断肠诗。生察诗，知娇之为己，且疑心之深也。乘间语娇曰：“再会以来，荷子厚爱，视前时有加焉，迩日形似之间，不能不为子所弃，何乎？”娇初不言，生再诘之，娇潸然涕曰：“妾自遇君之后，常恐力日不足。今者君弃妾耳，妾何敢弃君。抑君意既自有主，何必妾望矣？”生曰：“苟有二心，有如此日。”因指天自誓，以明无他事，且曰：“子何疑之甚也？”娇曰：“君偶遗鞋，飞红得之；飞红偶遗词，君且得之。天下偶然之事，何多之甚耶？妾不敢怨君，幸爱新人无以妾为念也。”生仰天太息曰：“有是哉，吾怪迩日见子若有忧者，人之情态，岂难识哉？子若不信前誓，当前发大誓于神明之前。”娇乃回笑曰：“君果然否？”生曰：“何害？”娇曰：“若然，后园中池，正望明灵大王之词；此神聪明正直，叩之，无不响应。君能同妾企伺大誓，则幸甚也。”生曰：“如命，想明灵大王亦知予心之无他也。”娇乃约以次早与生俱游后园，临东池畔，遥望大王之伺，两人异口同声，拜祈设誓，其词累千百，不能备载。誓毕，携手而归，恩情有加焉。娇乃作一词与生，寓再团圆云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;芳心一点，柔肠万转，有意偷怜。<br><br>&nbsp;&nbsp;&nbsp;&nbsp;孜孜守着，甚日来结得恶姻缘。<br><br>&nbsp;&nbsp;&nbsp;&nbsp;语言是心声，明神在上，说破从前。<br><br>&nbsp;&nbsp;&nbsp;&nbsp;天还知道，不违人愿，再与团圆。<br><br>&nbsp;&nbsp;&nbsp;&nbsp;生得词，亦口占一词，寓白牡丹，备述心事以谢之，词云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;一片芳心，被春拘管，重寻云翼盟约。说与从前，不是我情薄。都缘燕逐情丝，蜂拈花蕊，便成执着。密爱堪怜处，几多寂寞。此心只有天知，终不成轻狂做作。纵满眼闲花媚柳，也则无情摸索。后园同步，遥告神明，地久天长更谁托，从合再与团圆，莫把是非断却。<br><br>&nbsp;&nbsp;&nbsp;&nbsp;自后娇与生情好深笃，饮食起居，无不留意。生自此亦不与飞红一语，红察之，因大憾。一日，生因纵步至后园牡丹丛畔，忽遇娇先已在彼，遽拥抱之，必欲求合。娇却之，言曰：“丑陋之质，固不敢辞于君，但虑云雨初交，欢会方密，妾于情状俱昏迷矣。能保人之不至？若有所觉，妾无容身之地矣。”生闻其言，兴已稍阑。遂与娇瘴手而过别圃。不觉飞红亦自后潜至，见娇与生并行，因促步返舍，语妗曰：“天气晴暄，可入后园，牡丹盛开，能一观否？”其实欲妗一行，袭败娇之踪迹也。妗可其请，遽命红侍。行至园中，瞥见生与娇并行于此亭畔，左右俱无人，妗因大疑，因呵娇。生乃狼狈反室，惆怅不已。知为飞红所卖，故至为妗所觉，无以自释。强作一词《渔家傲》写其悒怏云：<br><br>&nbsp;&nbsp;&nbsp;&nbsp;情若连环终不解，无端招引旁人怪。好事多磨成又败，应难挨，相看冷眼谁瞅睬。镇日愁眉敛青黛。栏杆倚遍元聊赖，但愿五湖明月在，且宁耐，终须还了鸳鸯债。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;越二日，生自知其迹不宁，乃告归。舅妗亦不留之，娇夜出，潜与生别曰：“天乎，得非命欤？相会未期，而有是事，妾独奈何哉。兄归，善自消遣，求便再来。无以疑问，遂成永弃，使他人得计也。”因泣下沾襟，生亦俺泣而别，娇又作《一剪梅》词授之。且曰：“兄归时展视之，即如妾之在侧矣。”言终而去。词之。<br><br>&nbsp;&nbsp;&nbsp;&nbsp;豆寇梢头春意阑。风满山前，雨满山前，杜鹃啼血五更残。花不禁寒，人不禁寒。离合悲欢事几般。离有悲欢，合有悲欢。别时容易见时难，怕唱阳关，莫唱阳关。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;申生与娇别归，父母以生久在外，妨废书史，间岁功名之会，又复在眼，遂令生于书斋温习旧业。生与其兄纶虽朝夕共学，而思娇之念元时不然。夜则与兄异榻而寝，怅恨之辞，或形于梦寐，恨不能御风缩地，一与娇会。至七月中旬，舅以眉州满，道经申生之门，因留宿于生家者累日。此时舅挈家以行，妗娇寓生家，相随不离硅步，兼飞红、湘娥诸侍女杂然左右，生与娇欲一言不可得。居三日，舅命戒行，车马喧阗，送者络绎于道。妗与娇各登车，诸侍女相随先后。申生亦乘马相送，闯其便曳帘挽车，与娇语旧，娇泪下如雨，不能答。徐曰：“遇君之后，一日为别，不能堪处，况今动是三年，远及千里，一旦思君之切，安保其再能见君乎？但恐妾垂首瞑目，骨化形销，君将眠花卧柳，弃旧怜新，妾枕边恩爱，他人有之矣！”生曰：“明灵大王在彼，吾誓不为也。”娇曰：“若然，妾荷君之恩，死且不朽。”乃占诗一首赠生：欲语征夫促去忙，临歧分袂转情伤。<br><br>&nbsp;&nbsp;&nbsp;&nbsp;不堪千里三年别，恨说仙家日月长。<br><br>&nbsp;&nbsp;&nbsp;&nbsp;娇于袖中又出香佩一枚，上有金销团凤，以真珠百粒，约为同心结赠生，曰：“睹物思人可也。得暇可求便一来，毋以地远为辞。”言未竟，轩车催动，雾隐前山，晓月半沉，目送不及。生别舅妗辞回，凄然归于书室，间消永日，无不泪零，晨窗夕灯，学业几废。间为词章，元不寄与娇红之语，他不暇及。一日赋一曲，以示兄纶，皆寄其意于言词之外，未尝斥言也。词云：<br><br>&nbsp;&nbsp;&nbsp;&nbsp;春风情性，奈少年辜负，窃香名誉。记得当初，绣窗私语，便倾心素。雨湿花阴，月筛帘影，几许良宵遇。乱红飞尽，桃源从此迷路。因念好景难留，光阴易失，算行云何处。三峡词源，谁为我写出断肠诗句。目极归鸿，秋娘声价，应念司空否？甚时觅个彩鸾，同跨归去？<br><br>&nbsp;&nbsp;&nbsp;&nbsp;兄见之，抚生背肩曰：“厚卿，以弟之才，当取青紫如拾芥，以显二亲，夫何流连光景。此词固佳，察弟之心，必有所主。秋期在近，且移此笔，鏖战文场可也。”生但无言，盖生词微寓与娇相会之始未，至乱红飞尽之句，则直指飞红媒孽之事，思恨之极，作为此词，其兄不知也。及至八月，与兄俱就秋试毕，即欲言归，兄纶谓曰：“三年灯火辛勤，决以此举，揭榜在近，何不少俟？”生曰：“兄学业高远，危中必矣：劣弟荒唐陋，孙山之外，不言可知。不欲久此，榜揭后，无面目回乡也。”兄再四挽留，生不得已，从之。逾数日，秋闱拆号，生与纶俱在高选。兄弟联捧捷而归。次年又与兄纶同及第，兄纶受绵州绵山县主簿，生以弓箭升，且授洋州司户。兄弟归家侍次。时有卖登科记于眉州者，舅因阅之，见生兄弟皆及第，因大喜，归谓妗曰：“二哥、三哥皆及第，吾家宅相得人矣，但恨相去千里，不能亲贺。”遂遣人致书，且询问：“二甥荣授何官，如瓜期末及，能一来款我，以慰老夫忻喜之心否？”生得书与兄谋曰：“舅有命召，兄宜一行。”纶曰：“父母在，焉可远游，委以家事？<br><br>&nbsp;&nbsp;&nbsp;&nbsp;然舅妗所命，亦不可违，长孙克家，弟固当往。”<br><br>&nbsp;&nbsp;&nbsp;&nbsp;于是，生欣然领命，即日治行诣舅任所。既至，舅见之，且贺且谢。须臾，妗娇毕见，且曰：“别后喜审吾甥兄弟俱摆危科，与有荣华。”生谦谢再三，又问二哥何以不来，生答兄弟不可俱出之意。舅妗等问劳尽礼，妗终以生前疑似之故，馆生于厅事之东边，去堂甚远。生亦远嫌，寻常非呼召而不入，纵或一至尝堂庑，未与娇款狎，或与娇偶然相遇，左右森立，但彼此伫视，不能出一言。生殊元聊，住十余日，欲告归，然终念远来，未曾与娇一语，闷闷不乐。徘徊久之，乃作词寓相思会以述怀：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;脉脉惜春心，无言耿思忆。<br><br>&nbsp;&nbsp;&nbsp;&nbsp;夜永如年，谁道蓝桥咫尺。<br><br>&nbsp;&nbsp;&nbsp;&nbsp;缘分浅，何似旧日莫相识。<br><br>&nbsp;&nbsp;&nbsp;&nbsp;试问取柳千丝，愁怎织？<br><br>&nbsp;&nbsp;&nbsp;&nbsp;菱花频照，两鬓为谁雪积？<br><br>&nbsp;&nbsp;&nbsp;&nbsp;几番会面，见了又元信息。<br><br>&nbsp;&nbsp;&nbsp;&nbsp;空追前事，把两泪偷滴。<br><br>&nbsp;&nbsp;&nbsp;&nbsp;且看下梢如何是得。一日，生晨起人谒妗，妗未起，生因忽遇娇于堂侧，时且早，左右俱未起，娇亟出步前语生曰：“妾别兄久矣，思念之心，未尝少息。喜审近取高第，但恨命薄，不能执箕帚，以观富贵，为大恨耳。兄能不弃，不以地远来临，妾何以得此？妾与飞红有隙，君所知也，今妗以年尊多病，不暇他顾，而飞红方用事，跬步动容，无所求其便。兄至此已十日矣，妾不能与兄一叙畴昔者，坐此故也。妾每见兄，必晨昏人谒，凡七日晨起以俟兄至，而兄每人必晚，今非兄早至，妾安能与兄一语也！”生曰：“我见事变如此，终日死坐，孤苦之态，不能备言，方欲于一二日间，图为归计，缘未及与子一语，故未忍去，今既若此，我虽在此，竟何益也？予将归矣。”娇曰：“妾以今日之故，屈事飞红，尚未得其欢心，自今以往，当愈屈意事之，万一得回其意，则可与兄复如前日，兄果能少留月余否？”因出袖中黄金二十两与生，曰：“恐兄到此，或有用度，衣服有不堪者，宜令左右以工直持来，当与兄修治也。”生乃曰：“若果有要谋，虽僻处鬼室，千日亦何害？”顷之，人渐众，生遂出，愈无聊赖，时绕户吟咏，以写怀抱。有二诗云：<br><br>&nbsp;&nbsp;&nbsp;&nbsp;庭院深深寂不哗，午风吹梦到天涯。<br><br>&nbsp;&nbsp;&nbsp;&nbsp;出墙新竹呈霜节，匝地垂杨衮雪花。<br><br>&nbsp;&nbsp;&nbsp;&nbsp;觅句闲来消永日，遣愁聊复酌流霞。<br><br>&nbsp;&nbsp;&nbsp;&nbsp;狂风全不知人意，早向窗前报晚衙。<br><br>&nbsp;&nbsp;&nbsp;&nbsp;簟展湘纹浪欲生，幽人自感梦难成。<br><br>&nbsp;&nbsp;&nbsp;&nbsp;依床剩觉添风味，开户何妨待月明。<br><br>&nbsp;&nbsp;&nbsp;&nbsp;拟情蛙声传密意，难将萤火照离情。<br><br>&nbsp;&nbsp;&nbsp;&nbsp;遥怜织女佳期近，时看银河几曲横。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;生在舅家，自秋及冬，岁将暮矣，慕恋之心，终无以自遣，每以明烛，倚床独坐，夜半方就枕。所居室东边，有修竹数竿，竹外有亭，前任州官有子妇美而少，因得暴疾，遂至不起，殡于亭中，经岁后移归乡里，然精诚常在亭中，每为妖祟以迷少年，生不知其详。一夕，方掩关而坐，将及二更许，忽闻窗外步履声，生意其兵吏夜起，不以为怪。顷之，叩窗甚急，生出视，则见娇娘独立窗下，曰：“君何不俱，候君久矣。”生不知妖，欣然与之入室，曰：“子何以得此来？”答曰：“舅妗熟寝，无有知者，故来相就。”将旦，告去。嘱生曰：“此后，妾必夜至，兄无干不必至中堂。或入，偶相遇，不必以言相问，恐人有所觉也。妾或与君语，幸无见答以狎邪之言，妾必有为，君宜引去不对，则人将谓君无心于妾，庶可释疑也。”生曰：“子若夜必一至吾室，吾人何干！”言讫遂去。自后妖夜必至，凡月余，人莫知之。生常经数日方一入中堂，左右问之，以他事对，或遇娇，则远望引避。常独吟一词，寓于飞乐以自喜曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;天赋多娇，惠兰心性。<br><br>&nbsp;&nbsp;&nbsp;&nbsp;风标，怜才不减文萧。<br><br>&nbsp;&nbsp;&nbsp;&nbsp;怕芝窗花馆，虚度良宵。<br><br>&nbsp;&nbsp;&nbsp;&nbsp;密相扪，就长待烛暗香消。<br><br>&nbsp;&nbsp;&nbsp;&nbsp;向人前载迹，休把言语轻挑。<br><br>&nbsp;&nbsp;&nbsp;&nbsp;问谁知证，惟有明月相邀。<br><br>&nbsp;&nbsp;&nbsp;&nbsp;从今管取为云雨，暮暮朝朝。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;娇自生再至，益屈己以事飞红，平日玩好珍奇之物，红一开口，则举而赠之，锦绣绫罗，金银珠翠，惟红所欲，人皆呼之为红娘子。红见娇之待己厚也，渐释旧憾，与娇稔密，娇结之愈至。时小慧年已长，见娇屈意事于红，语娇曰：“娘子通判之女，贵人也；飞红，通判之妾，贱者也。奈何以贵事贱，此小慧日久所不能平者。”娇因叹曰：“我之遇申生，尔所知也，红与我有隙，屡窘挠我。今生远来已久，我不能与之一叙间阔者，盖阻于此耳。苟不屈己以结红之心，或者与生胥会能保其无语乎？我不自爱而屈事之者，为生设也。”因吟诗一绝云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;雨勤春寒花信迟，痴云碍月夜光微；<br><br>&nbsp;&nbsp;&nbsp;&nbsp;披云阁雨凭谁力，花开月圆且待时。<br><br>&nbsp;&nbsp;&nbsp;&nbsp;吟毕，因泣下。慧曰：“娘子芳年秀丽，禀性聪明，立身郑重。向时游玩花园与湘娥并行，娥不相让，先登楼梯，娘子怒以告夫人。夫人不治，几不食者两日，其负气有如此者！前年罢官，西归驷舍，床帐不备，重以绣茵，周以罗帏，犹思其不洁，焚沉麝，夜半方寝，其爱身有如此者！娘子善歌，众所共知，亲族聚会，申请不明再四，终不肯出一声，其重言有如此者！今既委千金之身于申生，若弃敝，而又下事飞红，丧尽名节，此妾之所木不晓者。况娘子诗词清丽，文章华瞻，名闻于时久矣，当今少年才子咸愿一见而不可得，苟求婚姻，岂不能得一申生也！又兼申生一第之后，视娘子颇似无情，今虽在此，呼之而不来，问之而不对，谅必有他意也，娘子何自苦执如此？”娇曰：“尔勿言，天下岂复有钟情如申生者乎！以生之才美，必不负我，必得生而后已。”慧知娇眷恋申生之心如铁石，乃亦谄事飞红。红后感娇之结己备至，尽释前憾，喟然谓娇曰：“娘子近日以来，憔悴特甚，若重有所思者，何不与红一言？红受娘子之恩厚矣，苟有效力，当以死报。”娇但流涕不言。红固叩之。曰：“我之遇申生，尔所知也，他何言？”红曰：“此易事，妗年尊，终日于小楼看经，堂室之事，娘子主之，果有所图，敢不唯命！”娇郑重谢之。自此，红常与娇为地，求以见生。然生每夜遇妖之后，以为真娇之来，累十余日不入中堂，精神昏倦，终日思睡。娇眷恋之极，情不能已。时作诗以记之，凡九首，其一曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;情缘心曲两难忘，梦隔巫山蝶思荒，<br><br>&nbsp;&nbsp;&nbsp;&nbsp;春事懒随花片薄，愁怀偏胜柳丝长。<br><br>&nbsp;&nbsp;&nbsp;&nbsp;金松瘦削肠堪断，珠泪阑珊意倍伤。<br><br>&nbsp;&nbsp;&nbsp;&nbsp;人自萧条春自好，少年空尔惜流芳。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;其二曰：<br><br>&nbsp;&nbsp;&nbsp;&nbsp;晓窗睡起翠蛾颦，天际晴霞曙色新。<br><br>&nbsp;&nbsp;&nbsp;&nbsp;锦字谩题机上恨，黄鹏为唤树头春。<br><br>&nbsp;&nbsp;&nbsp;&nbsp;每怜芳草愁花悴，偏觉幽魂人梦频。<br><br>&nbsp;&nbsp;&nbsp;&nbsp;翠袖未残空染泪，闺闱寂寂暗伤神。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;其三曰：<br><br>&nbsp;&nbsp;&nbsp;&nbsp;一点芳心冷似灰，兰闱寂静锁尘埃。<br><br>&nbsp;&nbsp;&nbsp;&nbsp;几时闺思多悭涩，昨夜灯花又浪开。<br><br>&nbsp;&nbsp;&nbsp;&nbsp;梦里佳期成惨淡，想中颜色若疑猜。<br><br>&nbsp;&nbsp;&nbsp;&nbsp;芙蓉帐小云屏暗，一段春愁带雨来。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;其四曰：<br><br>&nbsp;&nbsp;&nbsp;&nbsp;春山痴恨攒秋思，不慰闲情只自知。<br><br>&nbsp;&nbsp;&nbsp;&nbsp;寥落肯容成独梦，凄凉偏是蹙双眉。<br><br>&nbsp;&nbsp;&nbsp;&nbsp;那知浅笑轻颦态，不记痴心似醉时。<br><br>&nbsp;&nbsp;&nbsp;&nbsp;对面相看只如此，知他欲负此生期。<br><br>&nbsp;&nbsp;&nbsp;&nbsp;其五曰：<br><br>&nbsp;&nbsp;&nbsp;&nbsp;丰帐春寒叹寂寥，罗衣那得血痕消。<br><br>&nbsp;&nbsp;&nbsp;&nbsp;无因得赎阳台路，有信无情恰是空。<br><br>&nbsp;&nbsp;&nbsp;&nbsp;佳况每从愁里减，芳魂疑是梦中招。<br><br>&nbsp;&nbsp;&nbsp;&nbsp;成独与堪惆怅，珠泪汪汪暗处飘。其六曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;晓起西床一半开，轻移莲步下芳阶。<br><br>&nbsp;&nbsp;&nbsp;&nbsp;流莺有恨空啼树，尘榻无情自锁埃。<br><br>&nbsp;&nbsp;&nbsp;&nbsp;薄幸动成经岁别，光阴在负少年怀。<br><br>&nbsp;&nbsp;&nbsp;&nbsp;每期对榻人长负，输了愁眉泪满腮。<br><br>&nbsp;&nbsp;&nbsp;&nbsp;其七曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;咫尺天涯一望见，重帘十二拥朱栏。<br><br>&nbsp;&nbsp;&nbsp;&nbsp;断肠芳草连天碧，作恶东风彻地寒。<br><br>&nbsp;&nbsp;&nbsp;&nbsp;宠里飞禽堪再复，盆中覆水恐收难。<br><br>&nbsp;&nbsp;&nbsp;&nbsp;落花舞絮春如水，下却朱帘不忍看。<br><br>&nbsp;&nbsp;&nbsp;&nbsp;其八曰：<br><br>&nbsp;&nbsp;&nbsp;&nbsp;屈指光阴又隔春，朱颜枉负一生身。<br><br>&nbsp;&nbsp;&nbsp;&nbsp;情牵相唤莺声细，肠断无端草色新。<br><br>&nbsp;&nbsp;&nbsp;&nbsp;露帐银床初破睡，舞衫歌扇总生尘。<br><br>&nbsp;&nbsp;&nbsp;&nbsp;几回惆怅空悲叹，只为无情薄幸人。<br><br>&nbsp;&nbsp;&nbsp;&nbsp;其九曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;瘦尽红芳绿正肥，枕中春梦不多时。<br><br>&nbsp;&nbsp;&nbsp;&nbsp;好将此日思前日，莫道佳期负后期。<br><br>&nbsp;&nbsp;&nbsp;&nbsp;镇日闲愁魂去远，残春孤恨梦生迟。<br><br>&nbsp;&nbsp;&nbsp;&nbsp;凭谁寄与多情道，憔悴阑干怨落晖。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;娇娘吟毕，付与红观曰：“我别申生，动经一载之余，今咫尺天涯，对面如此，我何以堪？”言已，忽仆于地，红扶之而起，良久方苏。红见娇失意，惧妗有疑，乃诳妗曰：“娇娘子多苦寒疾。”妗信之，故娇虽惟悴，不疑也。红一夕至娇所，娇方掩泪独坐，殊不胜情。红因曰：“娘子如此而申生如彼，此岂有人心者！妾近见申生，屡以实情告之，往往不顾，且其神思昏迷。况彼所居之地，名娼艳女甚多，想年少不能自持，他有所昵，宜乎寡情于娘子，何自若乃尔。试一索之，便可知生之所为矣。”娇见生之相弃甚也，因红语亦疑之，至晚遂令小慧及红房下小侍女兰兰夜出伺生起处。慧与兰兰同至生室前，见窗内灯明，慧因穴窗细视，见生与一女子对坐，颜色态度与娇娘无异，因私相叹骇。归室、则见娇与红并坐于室。慧曰：“娘子适至生室乎？”娇曰：“我与飞红同遣尔去，我二人坐此，未尝动，尔安得妄言。”慧、兰同声曰：”“适来申生与一女子相对而坐，绝似娘子。若此则彼为何人也？”娇、红大骇。良久，红曰：“旧闻此地多有鬼魅，谅必此类惑之，宜其待娘子恝然也。”因欲与慧、兰等再出视之。时夜深，门守甚严，不复可出，遂止。明晨，娇诈以妗命召生人室。不过。再四召之，方来。小慧前导至后室，见娇独坐，生彷徨欲去，娇即前挽生袖曰：“君且勿去，将有事语君。”生不得已乃坐。娇曰：“君近日何相弃？妾之待兄亦至矣，一旦芳是，岂平昔所望于兄者？”生不答。娇又曰：“兄每夕所遇者何人？”生曰：“无之。”娇曰：“不必隐讳。”生谓诈己，乃左右顾盼，切切曰：“子令我勿言，何窘我也？”娇曰：“妾有何事，令君勿言？”生大骇，因曰：“左右有人乎？”娇曰：“无之。”娇又曰：“妾自别君之后，迄今将两岁矣，兄此来，妾亦何便得与君款密？何尝嘱君勿言？”生曰：“子何反复也？子自前月以来，每夜必至我室，嘱我勿言，惧飞红之辈生衅也，子今乃有是说，何故？”娇曰：“妾室未尝一出，君之室所居穷僻，久闻其中多怪，谅必鬼物化妾之形以惑君。妾自屈事飞红之后，已得其欢心，日夕使人召兄，兄不至，纵一来，与兄谈话，兄又不答。日夕不知所谓，将谓兄有异心。夜来使小慧、兰兰伺兄起处，乃见一女子，形状如妾，与兄对坐。此非鬼祟而何？故今日召兄实之耳。君不信，则召红证之。”乃潜使人呼红。红至谓生曰：“郎君何弃娘子也？”因具道昨夕之事，生骇然汗下浃背，罔知所出，乃谢曰：“非子眷眷不忘，则我将死于鬼祟手矣。第恨两月以来，负子恩爱之情，其何以为报？”因大恐，不敢出息其室，至暮犹在中堂。红乃与娇谋止，以生为鬼所惑告妗。妗疑之曰：“安有是理？”红欲实其言，至一更许，令生且出室，生惧不敢往。红曰：“第往彼，妾将有为也。”因戒生曰：“今夜二鼓，妾与妗来观。如彼来，妾与妗远望，恐见其类娇，则生疑矣。如索君，君亦勿言似娘子也。”生勉强许之。至二更初，鬼果来，生虽与之对坐，心惊股栗。未定间，红妗已至窗前；果见一妇人，妗欲细视，红惧其事发露，因大抚窗趋人，鬼果不见。生初闻娇之言，且信且疑；及红抚窗，鬼遁灭迹，生方大悟。岭因询生曰：“适为何人？”生愧谢曰：“不知其鬼也，愿妗救我。”于是妗与红谋，移生入中堂。舅知之，广求名师符水，以与生饮。生后卧病累日，亦寻向安。自尔，生起居，皆在宅内，娇亦不以向日相弃介意，欢爱如平日。或至生室连夕，妗亦不知也。生追思鬼惑之事，深感娇、红之救己，乃作《望江南》词以谢之。词云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;从前事，今日始知。<br><br>&nbsp;&nbsp;&nbsp;&nbsp;空冷落巫山十二峰，朝云暮雨竟无踪。<br><br>&nbsp;&nbsp;&nbsp;&nbsp;一觉大槐宫。<br><br>&nbsp;&nbsp;&nbsp;&nbsp;花月地，天意巧为容。<br><br>&nbsp;&nbsp;&nbsp;&nbsp;不比寻常三五夜，清辉香影隔帘拢。<br><br>&nbsp;&nbsp;&nbsp;&nbsp;春在画堂中。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;又两月余，妗以病死，娇哀毁殊甚，几不堪处。生见舅家事纷坛，乘间告归。娇因谓生曰：“昔日之别，不谓复有今日，幸欣再会，奈何罹此祸变，哀毁之中，不暇与兄款曲，暂归宜再来也。”因长吁曰：“数年之间，送兄者屡矣，知相别后，能念妾勤心否乎？”生元言，但掩泪为别。明日辞舅，归至家中，父母闻妗之亡，皆惊动嗟泣。<br><br>&nbsp;&nbsp;&nbsp;&nbsp;明年六月，舅满任回，再过生门，迎宿留住数日。自妗之死，飞红专宠于舅，因宛转为娇媒，因与舅曰：“夫人不幸先逝，善父年少，家事无人主持，何不拉三哥同归经理？且其瓜期末及也。”<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;舅欣然之，欲拉生去，生父不欲。生闻之，心切意喜，因乘间嘱红俾舅再三拉之。舅如言，力与生父言之。父不得已，乃令生行，遂同到舅家。住两月，舅即为再调任计，谓生曰：“家中事绪繁多，小儿幼失所恃，三哥不妨在此，相与维持，俟有美赴之期，当竭力助行。”生诺之，舅遂行。生厚赂舅之左右，莫不欢悦，生因与娇绝无间隔。院宇深沉，帘掩映，玉枕相挨，鸾凤并翼，或时朱栏共倚，举盏飞觞，嬉笑呕吟，曲尽人间之乐。逾半载，舅以举员未足，再调利州以归。左右得生之赂，加以事大体重，无敢言及之者，惟于舅前为生延誉。舅归之后，见生经理其家，事事有伦，知生之才，能干有余，又妙年高第，前程未可量，遂悔向日背亲之谋，间使红委曲问生。一夕，生方与娇闲坐，红趋至拜贺曰：“郎君、娘子，平昔之愿谐矣，敢不贺？”娇询之，红曰：“舅又有结好之意，使妾审订郎君，惧郎君之不从也。”娇曰：“天果不违人耶？”因大喜，明灯达旦，忘寐。生赋《内家娇》词以相庆云：灯花何大喜，多情事，天意想从人念。子秀兰房，才高柳絮，我登仕版，世忝簪绅。堪夸处。一双两好，彼此正青春。夙世因缘，今生契合，昔时秦晋，重缔姻亲。殷勤谢红叶，传来佳耗，意密情真，记东池畔，要誓神明。料得从今临风对月，消除旧恨，惨雨愁云。管取团圆到庑，不负深盟。<br><br>&nbsp;&nbsp;&nbsp;&nbsp;是夕，红反命于舅曰：“生意无不可也。”遂立遣媒之生家，生父母亦允许，且曰：“此固所愿也。”择日遣聘。<br><br>&nbsp;&nbsp;&nbsp;&nbsp;丁怜怜者，自生别后，久之，一入帅府，至西书院，所画美人，犹在壁上。帅子坐其旁，怜怜仰视久之。帅子问曰：“天下果有如此妇人乎怜曰：“有之。”因指娇像曰：“闻此已入画者，未能模写其一二。足极小，眉极修，词草翰墨，无能出其右，以此女实之，想其他皆然。”帅子喜曰：“我将求婚此女。”<br><br>&nbsp;&nbsp;&nbsp;&nbsp;怜曰：“无用也，闻此女久有外遇，恐非全身。”帅子曰）“得妇如此，幸已甚矣，此不足问。”怜悔失言，力解不获。帅子遂令亲信恳告其父，求婚于王。王时眉州未回，故无言及此者。逮王再调归家待次之日，帅遂遣媒来求婚，王初拒之；再四，帅逼以威势，赂以货财，不得已遂许之。娇夜挂帅书至生室，告曰：“前日姻约复败矣，帅子求婚，家君迫于权要，许之矣，兄何以为计？”生曰：“事在他日，当徐图之。”娇自是见生愈密，然一相遇则惨惨不乐。平生善歌，每作哀怨之音，则闻者动容，或至流涕；虽与生至相得，未尝对生一歌，生或潜听，娇觉之则又中辍。生每以为嫌。至是，生不请，自歌词《一丛花》云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;世间万事转头空，何物似情浓？新欢共把愁眉展，怎知道新恨重！逢媒妁无凭，佳期又误，何处问流红？欲歌先咽意冲冲，从此各西东。愁怕到黄昏，窗儿外疏雨泣梧桐，仔细思量，不如桃李，犹解嫁东风。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;歌未终，黯黯然泪下如雨。生平生嗜好有不能致者，娇广用金玉，售以遗生。一夕，家宴罢，至就寝，生被酒未能卧，娇秉烛待侧。生从容问曰：“尔来眷我，何益厚也？”娇曰：“始者妾谓可托终身于君，今既不如所愿，事兄盖有日矣。虽尽此身，何足以谢！”生大感恸。居数日，娇忽卧病，不得与生会者仅二月。一日，舅出谒，生厚赂左右，欲一见娇，左右扶娇至生室之侧，生迎与相见，鸣咽不已。良久，娇乃曰：“乐极生悲，俗语不诬。妾病不能扶持，生愿不谐，死亦从兄，在所不恤也。”语竟，倚生之怀，似无所主。左右惊扶而入，久之方醒。生亦自此闷闷，作事颠倒，语言无实，目前所为，旋踵而忘。舅甚怪之。秋八月，帅子纳币促亲期，舅许之。娇病少廖，因他事怒小鬟绿英，绿英怀恨，乘间以娇平日所为之事，从实告舅。舅怒审实于红，将治之，红绐曰：“小娘子读书知礼义，岂不知失身之为大辱？且重厚少言，爱身若珠玉，择地而行，待时而动，相公所知也；况申生功名到手，举动不妄，堂庑之间，不命之入不敢入，未尝与娇一语戏狎。倘有是事，妾岂不知也？或者小人之言，未宜深信，且亲期在近，不宜自为此不美也。”舅方宠任飞红，信其言不复再问，只加防闲。申生度势不可留，乃告娇曰：“今日之事，舅知之矣，行计不可缓也。子亲期去此止两月，勉事新君，吾与子从此袂矣。”因以词一首，寓《好事近》与娇为别。词云：<br><br>&nbsp;&nbsp;&nbsp;&nbsp;一自识伊来，便许绾同心结。<br><br>&nbsp;&nbsp;&nbsp;&nbsp;天意竟辜人愿，成几番虚设。<br><br>&nbsp;&nbsp;&nbsp;&nbsp;佳期近也想新欢，遣我空悬绝。<br><br>&nbsp;&nbsp;&nbsp;&nbsp;莫忘花荫深处，与西窗明月。<br><br>&nbsp;&nbsp;&nbsp;&nbsp;娇览词怒曰：“兄丈夫也，堂堂六尺之躯，乃不能谋一妇人！事已至此，更委之他人，君其忍乎？妾身不可再辱，既已与君，则君之身也。”因掩面大恸，生方悟，去留未决。俄得家书，报父有疾，遣仆马促回。生使人候娇，不得已。入谒舅告别。舅时坐中堂，娇闻之，出立舅后，回目仁视，不能出半语，舅曰：“子归后，府君无恙，宜再来，娇娘亲礼在即，家事纷坛，无执干者。”生辞曰：“令爱亲期已近，纯归侍亦须累月，又瓜期将及，动是数年，重会未可知也，舅宜善自爱。”生因再拜。舅曰：“娇娘在近出室，子来朝未定，未必相会。”因呼出别生。娇闻语，洒泪不能止，惧舅见之，不敢前，背面遁去。再四呼之，不至。生遂别舅而归。娇自生去，日夜悲泣，未尝览镜，芳容顿改，幽艳暗消，杨柳迷烟，梨花带雨；或见梁燕双飞，征鸿独叫，则凄惨不自胜也。近半月，病愈甚，将不能起。红乃潜书促生来，使与为诀。生得书，以无故不敢告父母，乃夜遁潜至娇之门，住两日，舅亦不知也。生时舣舟岸下，冀一见娇后即归，盖虑父母之知，必获重责，明日，舅送旧守出于郊外，时红乃与娇私出，即上生舟。娇执生手大恸曰：“即不来矣，恨无以报兄，不幸迫于父母之命，不能终身以相从。兄今青云万里，厚择佳配，共享荣贵，妾不敢望也。妾向时与兄拥炉，谓：‘事不济，当以死谢。’妾敢背此言那？兄气质孱薄，常多病，善摄养，毋以妾为念。”因出断袖还生曰：“谢兄厚恩，复思此景，其可再得乎？”哭愈恸，红亦泪下。久之，红惧有他变，诈语娇曰：“舅将至矣，宜速登岸。”娇含泪口占一词以赠生云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;郎今去也！抛奴去，恨共离舟，留不住。扶病别江头，沾襟泪如雨。路远终须别，一寸肠千结。此会再难逢，相逢只梦中。<br><br>&nbsp;&nbsp;&nbsp;&nbsp;又吟一绝为别云：合欢带上真珠结，个个团圆又无缺；<br><br>&nbsp;&nbsp;&nbsp;&nbsp;当时把向掌中看，岂意今为千古别！<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;生得娇诗词，揖别归舟而去；红扶娇登岸，但见舟人拨悼，浪翻风，彩急飞，征鸿易断，目力有尽，江山无穷。<br><br>&nbsp;&nbsp;&nbsp;&nbsp;生归，枕席上无不流涕，娇之佳期已逼，乃托感疾佯狂，蓬头垢面，以求退亲。父迫之，娇引刀自裁，左右救之，得不殒。<br><br>&nbsp;&nbsp;&nbsp;&nbsp;因绝食数日，不能起。红委曲开谕之曰：“娘子平生俊快，岂不谙晓世事？帅家富贵极矣，子弟端方俊拔，殆过申生，娘子不自开怀，保身自重，何苦如是耶？且闻媒者之言，彼之欲得娘子甚如饥渴，其他皆所不问，娘子何自弃也？况申生归后，亦已议亲贵族，彼盖亦绝念于此矣。”因图帅子之貌以献曰：“得婿如是，亦无负矣。”娇曰：“美则美耳，非我所及，事止此矣，吾志不易也。”红又诈为娇旧遗生香佩，下结以破环只钗，谓生遣遗娇，因言已结他姻之意以相绝。娇见之泣下，曰：“相从数年，申生之心事，我岂不知者？彼闻我有他故，特为此以开释我耳。”因取香佩细认，觉其虚，因曰：“我固知申生不如是也。我始以不正遇申生，终又背而之他，则我之淫荡甚矣。既不克其始，又不有其终，人谓我何，红娘子爱我厚矣，幸勿多言，我固不爱一身以谢申生也遂不复言。舅闻而亦怜之，但曰：“业已成矣，无可奈何。”遣红辈百端为之开释，终莫能悟。娇遂吟诗二首，寄与申生别云：<br><br>&nbsp;&nbsp;&nbsp;&nbsp;如此钟情古所稀，吁嗟好事到头非。<br><br>&nbsp;&nbsp;&nbsp;&nbsp;汪汪两眼西风泪，犹向阳台作雨飞。<br><br>&nbsp;&nbsp;&nbsp;&nbsp;月有阴晴与圆缺，人有悲欢与会别，<br><br>&nbsp;&nbsp;&nbsp;&nbsp;拥炉细语鬼神知，拼把红颜与君绝。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;间隔数日，娇竟以忧卒。生接寄来诗章方晓，而娇之讣音随至。生茫然自失，对景伤怀，独坐则以手书空，咄咄若与人语。因赋《忆瑶姬》以吊娇娘，词曰：<br><br>&nbsp;&nbsp;&nbsp;&nbsp;蜀下相逢，千金丽质，怜才便肯分付。自念潘安容貌，无此奇遇。梨花掷处，还惊起，因共我拥炉低语。今生拼两两同心，不怕旁人间阻，此事凭谁处？对明神为誓，死也相许。徒思行云信断，听萧归去，月明谁伴孤鸾舞。细思之，泪流如雨。便因丧命，甘从地下，和伊一处。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;生兄纶见此词尾句，知其语不祥，因再三慰解。追慕无已，殆不能堪。又于壁上题诗一绝，以别父母，诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;窦翁德劭如椿古，蔡母年高与鹤齐：<br><br>&nbsp;&nbsp;&nbsp;&nbsp;生育恩深俱未报，此身先死奈虞兮。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;又为诗一绝以别兄，诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;当年凤雅蔼双鸾，拟共翱翔万里天，<br><br>&nbsp;&nbsp;&nbsp;&nbsp;今日雁行分散去，谁怜只影叫苍烟。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;生题诗毕，索娇所自赠香罗帕，自缢于书窗间，为家人所觉救免。兄纶与生之素识皆来劝解之。且曰：“大丈夫志在四方，弟年少科高，青云足下，而甘死此女子手中耶？况天下多美妇人，何必如是？”生色变气逆，不能即对，徐曰：“佳人难再得。”因回顾二亲叮咛曰：“二哥才学俱优，妙年取功名，且及瓜期，前程万里，显亲扬名，大吾门户，承继宗祧，一夔足矣。惟大人割不忍之恩。”又顾兄纶曰：“双亲年高侍养，纯不孝，不能酬罔极之恩，惟兄念之。”自是神思昏迷，不思饮食，日渐赢，竟奄奄不起。父母大恸，即日驰书告舅。舅得书，飞红辈知之，举家号位。舅因呼红痛责之曰：“往时问汝，汝何不实告我？稔成事变，以至于此，皆汝之咎。”红不能对，因伏地请罪。久之，舅意稍解，乃曰：“事已如此，不可及矣。两违亲议，亦老夫之也。”因痛自悔。又谓红曰：“申生丰仪如许，才学又如许，正昔人所谓‘我见汝犹怜，况老奴乎？，生前之愿既已违之矣，与死后之姻缘可也。”红曰：“然则如之何？”舅沉吟半晌曰：“我今复书，举娇柩以归于申家，得合葬焉。殁者而有知，其不怏怏于泉下也必矣。”红曰：“然。”于是复书，以此言告于生之父母，许焉。越月，得吉日戒严，遂舁娇柩以归生家。舅书自悔责，且谢两背姻盟之非，仍遣红来吊慰，营办丧事。又月余，询谋佥同，乃合葬于濯锦江边，葬毕，红告归。<br><br>&nbsp;&nbsp;&nbsp;&nbsp;抵舍之明日，因与小慧过娇寝所，恍惚见娇与生在室，相对笑语，娇谓红曰：“丧事谢汝远来营办，吾二人死无憾矣。我自去世，即归仙道，见住碧瑶之宫，相距蓬菜不远咫尺。朝欢暮宴，天上之乐，不减人间，所愿足矣。惟是亲恩未报，弟年尚幼，一家之事，赖汝支吾，善事家君，无以为我念。明年寒食，祭扫新坟，汝能为我一来，彼时又得相会也。”语未终，红且惊且喜，仓皇告舅。舅复与往寝所物色之，则无所有矣。惟见壁间之词一阂云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;莲闺爱绝，长向碧瑶深处歇。<br><br>&nbsp;&nbsp;&nbsp;&nbsp;华表来归，风物依然人事非。<br><br>&nbsp;&nbsp;&nbsp;&nbsp;月光如水，偏照鸳鸯新家里。<br><br>&nbsp;&nbsp;&nbsp;&nbsp;黄鹤催班，此去何时得再还？<br><br>&nbsp;&nbsp;&nbsp;&nbsp;舅见此词，不觉哀悼。所留字迹，半浓半淡，寻亦灭去。舅与红辈皆惊异，嗟叹而已。越明年清明日，追思红见娇之事，呼仆命骑往诣坟所。洒酒莫位之际，唯见双鸳鸯飞翔上下，捕之不得，逐之不去，祭奠之毕，倏然不见。后人故名为鸳鸯冢云。<br></font&nbsp;color='#cc0000'>