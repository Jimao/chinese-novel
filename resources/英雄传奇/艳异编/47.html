&nbsp;&nbsp;&nbsp;&nbsp;<h1>艳异编卷二十七·妓女部二&nbsp;薛涛</h1><br><br>&nbsp;&nbsp;&nbsp;&nbsp;<font&nbsp;color='#cc0000'>薛涛<br><br>&nbsp;&nbsp;&nbsp;&nbsp;蜀妓薛涛，字洪度，本长安良家子。父郑，因官寓蜀。涛八九岁，知声律。其父一日坐庭中，指井梧示之曰：“庭除一古桐，耸干入云中。”令涛续之。即应声曰：“枝迎南北鸟，叶送往来风。”父愀然久之。父卒，母孀居，韦皋镇蜀，召令侍酒赋诗，因入乐籍。涛暮年屏居浣花溪，著女冠服，有诗五百首。<br><br>&nbsp;&nbsp;&nbsp;&nbsp;元稹微之，知有薛涛，未尝识面。初授监察御史，出使西蜀，得与薛涛相见。自后元公赴京，薛涛归浣花所，其浣花之人，多造十色彩笺。于是涛别模新样小幅松花纸，多用题诗，因寄献元公百余幅。元于松花纸上，寄赠一篇曰：<br><br>&nbsp;&nbsp;&nbsp;&nbsp;锦江滑腻岷峨秀，幻作文君及薛涛。<br><br>&nbsp;&nbsp;&nbsp;&nbsp;言语巧偷鹦鹉舌，文章分得凤凰毛。<br><br>&nbsp;&nbsp;&nbsp;&nbsp;纷纷词客皆停笔，个个公侯欲梦刀。<br><br>&nbsp;&nbsp;&nbsp;&nbsp;别后相思隔烟水，富蒲花发五云高。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;薛尝好种菖蒲，故有是句。蜀中松花纸、金沙纸、杂色流沙纸、彩霞金粉龙凤纸，近年皆废，惟绞纹纸尚在。罚赴边，有怀上韦相公云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;闻道边城苦，而今到始知。<br><br>&nbsp;&nbsp;&nbsp;&nbsp;却将门下曲，唱与陇头儿。<br><br>&nbsp;&nbsp;&nbsp;&nbsp;元微之赠涛诗，因寄旧诗与之云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;诗篇调态人皆有，细腻风光我独知。<br><br>&nbsp;&nbsp;&nbsp;&nbsp;月夜咏花怜暗淡，雨朝题柳为欹垂。<br><br>&nbsp;&nbsp;&nbsp;&nbsp;长教碧玉藏深处，向红笺写自随。<br><br>&nbsp;&nbsp;&nbsp;&nbsp;老大不能收拾得，与君开似教男儿。<br><br>&nbsp;&nbsp;&nbsp;&nbsp;薛涛好制小诗，惜其幅大，狭小之。蜀中号薛涛笺，或以营妓无校书之号，韦南康欲奏之而罢，后遂呼之。胡曾诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;万里楼台女校书，琵琶花下闭门居。<br><br>&nbsp;&nbsp;&nbsp;&nbsp;扫眉才子知多少，领取春风总不如。进士杨蕴中，下成都狱。梦一妇人曰：“吾薛涛也。”赠诗云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;玉漏声长灯耿耿，东墙西墙时见影。<br><br>&nbsp;&nbsp;&nbsp;&nbsp;月明窗外子规啼，忍使孤魂愁夜永。<br></font&nbsp;color='#cc0000'>