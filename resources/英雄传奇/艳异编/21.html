&nbsp;&nbsp;&nbsp;&nbsp;<h1>艳异编卷十七·幽期部一&nbsp;贾午</h1><br><br>&nbsp;&nbsp;&nbsp;&nbsp;<font&nbsp;color='#cc0000'>贾午<br><br>&nbsp;&nbsp;&nbsp;&nbsp;贾午，大尉充少女。韩寿，字得真，南阳堵阳人，魏司徒暨曾孙，美姿貌，善容止。贾充辟为司空掾。充每宴宾僚，其女辄于青琐中窥之，见寿而悦焉。问于左右：“识此人否？”有一婢说寿姓字，云是故主人。女大感想，发于寤寐。婢往至寿家，具说女意，并言其女，光丽艳逸，端美绝伦。寿闻而心动，便令为通殷勤。婢以白女，女遂潜修音好，厚相赠结，呼寿夕人。寿劲捷过人，逾垣而至。家中莫知，惟充觉其女悦畅异于常日。时西域有贡奇香，一着人，则经月不歇。帝甚贵之，惟以赐充及大司马陈骞，其女密盗以遗寿。充僚属与寿宴处，闻其芬馥，称之于充。自是充意知女与寿通。而其门阁严峻，不知所由得入。乃夜中佯惊有盗，因使循墙以观其变。左右白曰：“无余异，惟东北角如狐狸行处。”充乃拷问女之左右，具以状对。充秘之，遂以女妻寿。寿官至散骑常侍、河南尹。<br></font&nbsp;color='#cc0000'>