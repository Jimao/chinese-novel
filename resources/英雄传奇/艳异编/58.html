&nbsp;&nbsp;&nbsp;&nbsp;<h1>艳异编卷三十·妓女部五</h1><br><br>&nbsp;&nbsp;&nbsp;&nbsp;<font&nbsp;color='#cc0000'>义娼传<br><br>&nbsp;&nbsp;&nbsp;&nbsp;义娼者，长沙人也，不知其姓氏，家世娼籍。善讴，尤喜秦少游乐府。得一篇，辄手笔口咏不置。久之，少游坐钩党南迁，道长沙，访潭土风俗、妓籍中可与言者。或言娼，遂往焉。<br><br>&nbsp;&nbsp;&nbsp;&nbsp;少游初以潭去京数千里，其俗山獠夷陋，虽闻娼名，意甚易之。及见，观其姿容既美，而所居复潇洒可人，意以为非惟自湖外来所未有，虽京洛间亦不易得。坐语间，顾见几上文一编，就视之，目曰《秦学士词》。因取竟阅，皆己平日所作者。环视无他文。少游窃怪之，故问曰：“秦学士何人也？若何自得其词之多？”娼不知其少游也，即具道所以。少游曰：“能歌乎？”曰：“素所习也。”少游愈益怪曰：“乐府名家，无虑数百，若何独爱此乎？不惟爱之，而又习之、歌之。若素爱秦学士者，彼秦学士亦尝遇若乎？”曰：“妾僻陋在此，彼秦学士京师贵人也，焉得至此？藉令至此，岂顾妾哉！”少游乃戏曰：“若爱秦学士，徒悦其词尔！若使亲见容貌，未必然也。”娼叹曰：“嗟呼！使得见秦学士，虽为之妾御，死复何恨。”少游察其语诚，因谓曰：“若欲见秦学士，即我是也。以朝命贬黜，因道而来此尔。”娼大惊，色若不怿者。稍稍引退，人谓母媪。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;有顷，媪出设位，坐少游于堂。娼冠彼立阶下，北面拜。少游起且避，媪掖之坐，以受拜。已且张筵饮，虚左席，示不敢抗。母子左右侍觞。酒一行，率歌少游一阕以情之，卒饮甚欢，比夜乃罢。止少游宿。裳枕席褥必躬设。夜分寝定，娼乃寝。平明先起，饰冠彼，奉沃，立帐外以待。少游感其意，为留数日。娼不敢以宴惰见，愈加敬礼。将别，嘱曰：“妾不肖之身，幸侍左右。今学士以王命，不可久留，妾又不敢从行，恐重以为累，惟誓洁身以报。他日北归，幸一过妾，妾愿毕矣。”少游许之。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;一别数年，少游竟死于藤。娼虽处风尘中，为人婉娩，有气节，既与少游约，因闭门谢客，独与媪处。官府有召，辞不获，然后往，誓不以此身负少游也。一日，昼寝寤，惊泣曰：“吾自与秦学士别，未尝见梦。今梦来别，非吉兆也。秦其死乎？”亟遣仆顺途觇之。数日得报，秦果死矣。乃谓媪曰：“吾昔以此身许秦学士，今不可以死故背之。”遂衰服以赴。行数百里，遇于旅馆。将人，门者御焉。告之故，而后人，临其丧，拊棺绕之三周，举声一恸而绝。左右惊救，已死矣。湖南人至今传之以为奇事。京口人锺鸣将之常州校官，以闻于郡守李次山结，既为作传，又系赞曰：“娼慕少游之才，而卒践其言，以身事之，而归死焉。不以存亡间，可谓义娼矣。世之言娼者，徒日下流不足道，呜呼！今夫士之洁其身以许人，能不负其死，而不愧于娼者，几人哉？娼虽处贱而节义若此。然其处朝廷、处乡里、处亲识僚友之际，而士君子其称者，乃有愧焉。则娼之义岂可薄耶？”诗曰：“采葑采菲，无以下体”。予闻李使君结言。其先大父往持节湖湘间，至长沙，闻娼之事，而叹异之，惜其姓氏之不传云。复书长句于后曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;洞庭之南潇湘浦，佳人娟娟隔秋渚。<br><br>&nbsp;&nbsp;&nbsp;&nbsp;门前冠盖但如云，玉貌当年谁为主。<br><br>&nbsp;&nbsp;&nbsp;&nbsp;风流学士淮海英，解作多情断肠句。<br><br>&nbsp;&nbsp;&nbsp;&nbsp;流传往往过湖岭，未见谁知心已赴。<br><br>&nbsp;&nbsp;&nbsp;&nbsp;举首却在天一方，直北中原数千里。<br><br>&nbsp;&nbsp;&nbsp;&nbsp;自怜容华能几时，相见河清不可俟。<br><br>&nbsp;&nbsp;&nbsp;&nbsp;北来迁客古藤州，渡湘独吊长沙傅。<br><br>&nbsp;&nbsp;&nbsp;&nbsp;天涯流落行路难，暂解征鞍聊一顾。<br><br>&nbsp;&nbsp;&nbsp;&nbsp;横波不作常人看，邂逅乃慰平生慕。<br><br>&nbsp;&nbsp;&nbsp;&nbsp;兰堂置酒罗馐珍，明烛烧膏为延伫。<br><br>&nbsp;&nbsp;&nbsp;&nbsp;清歌宛转绕梁尘，博山空蒙散烟雾。<br><br>&nbsp;&nbsp;&nbsp;&nbsp;雕床斗帐芙蓉褥，上有鸳鸯合欢被。<br><br>&nbsp;&nbsp;&nbsp;&nbsp;红颜深夜承宴娱，玉笋清晨奉巾履。<br><br>&nbsp;&nbsp;&nbsp;&nbsp;匆匆不尽新知乐，惟有此身为君许。<br><br>&nbsp;&nbsp;&nbsp;&nbsp;但说恩情有重来，何期不别岁将暮。<br><br>&nbsp;&nbsp;&nbsp;&nbsp;午枕孤眠魂梦惊，梦君来别如平生。<br><br>&nbsp;&nbsp;&nbsp;&nbsp;与君已别复何别，此别元乃非吉征。<br><br>&nbsp;&nbsp;&nbsp;&nbsp;万里海风掀雪浪，魂招不归竟长往。<br><br>&nbsp;&nbsp;&nbsp;&nbsp;效死君前若不知，向来宿约期无爽。<br><br>&nbsp;&nbsp;&nbsp;&nbsp;君不见，二妃追舜号苍梧，恨染湘竹终不枯。<br><br>&nbsp;&nbsp;&nbsp;&nbsp;无情湘水自东注，至今斑笋盈江隅。<br><br>&nbsp;&nbsp;&nbsp;&nbsp;屈原九歌岂不好，煎胶续弦千古无。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;我今试作义娼传，尚使风期后来见。<br><br>&nbsp;&nbsp;&nbsp;&nbsp;<font&nbsp;color='#cc0000'>吴女盈盈<br><br>&nbsp;&nbsp;&nbsp;&nbsp;魏人王山，能为诗，标韵清卓。因省试下第，薄游东海。值吴女盈盈者来，年才十六，善歌舞，尤工弹筝，容色甚冶。词翰情思，翘翘出群。少年子争登其门，不惜金帛。盈遴选佳偶，乃许一笑。府守田龙召使侍宴，山预其列，相得于樽俎之间，从之忻处累月。山告归，盈垂泣悲啼，不能自止。明年，寄《伤春曲》示山，其词云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;芳菲时节，花压枝折。蜂蝶撩乱，栏槛光发，一旦碎花魂，葬花骨，蜂兮蝶兮何不来，空使雕栏对寒月。<br><br>&nbsp;&nbsp;&nbsp;&nbsp;山作长歌答之云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;东风艳艳桃李松，花木春人屠酥浓。<br><br>&nbsp;&nbsp;&nbsp;&nbsp;龙脑透缕鲛绡红，鸳鸯十二罗芙蓉。<br><br>&nbsp;&nbsp;&nbsp;&nbsp;盈盈初见十五六，眉试青膏鬓垂绿。<br><br>&nbsp;&nbsp;&nbsp;&nbsp;道字不正娇满怀，学得襄阳大堤曲。<br><br>&nbsp;&nbsp;&nbsp;&nbsp;阿母偏怜掌上看，自此风流难管束。<br><br>&nbsp;&nbsp;&nbsp;&nbsp;莺啄含桃未咽时，便念郎诗风动竹。<br><br>&nbsp;&nbsp;&nbsp;&nbsp;日高一丈绿窗晓，啼鸟压花新睡短。<br><br>&nbsp;&nbsp;&nbsp;&nbsp;腻云纤指掩还偏，半被可怜留翠晚。<br><br>&nbsp;&nbsp;&nbsp;&nbsp;淡黄衫袖仙衣轻，红玉栏杆粉妆浅。<br><br>&nbsp;&nbsp;&nbsp;&nbsp;酒痕落腮梅忍寒，春羞入目横波滟。<br><br>&nbsp;&nbsp;&nbsp;&nbsp;一缕未消山枕红，斜睇整衣移步懒。<br><br>&nbsp;&nbsp;&nbsp;&nbsp;才如韩寿潘安亚，掷果偷香心暗嫁。<br><br>&nbsp;&nbsp;&nbsp;&nbsp;小花静院酒阑珊，别有私言银烛下。<br><br>&nbsp;&nbsp;&nbsp;&nbsp;帘旌浪皱金泥额，六尺牙床罗帐窄。<br><br>&nbsp;&nbsp;&nbsp;&nbsp;钗横啼笑两不分，历尽风波腰一捻。<br><br>&nbsp;&nbsp;&nbsp;&nbsp;若教飞上九天歌，一声自可倾人国。<br><br>&nbsp;&nbsp;&nbsp;&nbsp;娇多必是春工与，才能动人情几许。<br><br>&nbsp;&nbsp;&nbsp;&nbsp;前年按舞使君筵，眸蹙忍羞头不举。<br><br>&nbsp;&nbsp;&nbsp;&nbsp;凤凰萧冷曲成迟，凝醉桃花遇风雨。<br><br>&nbsp;&nbsp;&nbsp;&nbsp;阿盈阿盈听我语，劝君休向阳台住。<br><br>&nbsp;&nbsp;&nbsp;&nbsp;一生已有楚王怜，宋玉多才谁解赋。<br><br>&nbsp;&nbsp;&nbsp;&nbsp;洛阳无限青楼女，袖掩红牙金凤缕。<br><br>&nbsp;&nbsp;&nbsp;&nbsp;春衫粉面谁家郎、只把黄金买歌舞。<br><br>&nbsp;&nbsp;&nbsp;&nbsp;就中薄幸五陵儿，一日怜新弃如土。<br><br>&nbsp;&nbsp;&nbsp;&nbsp;云零雨落正堪悲，空人他人梦来去。<br><br>&nbsp;&nbsp;&nbsp;&nbsp;浣花溪上海棠湾，薛涛朱户皆金环。<br><br>&nbsp;&nbsp;&nbsp;&nbsp;韦皋笔逸玳瑁落，张祜盏滑琉璃干。<br><br>&nbsp;&nbsp;&nbsp;&nbsp;压倒念奴价百倍，兴来奇怪生毫端。<br><br>&nbsp;&nbsp;&nbsp;&nbsp;醉目见纸聊一扫，落花飞雪已漫漫。<br><br>&nbsp;&nbsp;&nbsp;&nbsp;梦得见之为改观，乐天更敢寻常看。<br><br>&nbsp;&nbsp;&nbsp;&nbsp;花开不肯下翠幕，竟日渲赫罗雕鞍。<br><br>&nbsp;&nbsp;&nbsp;&nbsp;扫眉涂粉至七十，老大始顶富蒲冠。<br><br>&nbsp;&nbsp;&nbsp;&nbsp;（寿七十始顶菖蒲冠，学谢自然上升之术）<br><br>&nbsp;&nbsp;&nbsp;&nbsp;至今愁人锦江口，秋蚤露草孤坟寒。<br><br>&nbsp;&nbsp;&nbsp;&nbsp;盈盈大雅真可惜，尔生此后不可得。<br><br>&nbsp;&nbsp;&nbsp;&nbsp;满天风月独倚栏，醉岸浓云呼佚墨。<br><br>&nbsp;&nbsp;&nbsp;&nbsp;久之不见予心忆，高城去天无几尺。<br><br>&nbsp;&nbsp;&nbsp;&nbsp;斜阳衔山云半红，远水无风天一碧。<br><br>&nbsp;&nbsp;&nbsp;&nbsp;望眼空遥沉翠翼，银河易阔天南北。<br><br>&nbsp;&nbsp;&nbsp;&nbsp;瘦尽休文带眼移，忍向小楼清泪滴。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;又明年，山适淄川，遇王通判于邸舍，出盈盈札欲偕游东山，纸尾一词云：<br><br>&nbsp;&nbsp;&nbsp;&nbsp;枝上差差绿，林中簌簌红，<br><br>&nbsp;&nbsp;&nbsp;&nbsp;已叹芳菲尽，安能樽俎空。<br><br>&nbsp;&nbsp;&nbsp;&nbsp;君不见，铜驼茂草长安东，<br><br>&nbsp;&nbsp;&nbsp;&nbsp;金镳玉勒雪花骢。<br><br>&nbsp;&nbsp;&nbsp;&nbsp;二十年前乃侠小，累累昨日成衰翁。<br><br>&nbsp;&nbsp;&nbsp;&nbsp;几时满饮流霞钟，共君倒在夕阳中。<br><br>&nbsp;&nbsp;&nbsp;&nbsp;时方初夏，山以病不克赴其约。秋中又如山东，盈已死。王通判谓山曰：“子去后，盈若平居醉卧，梦红裳美人手执一纸书，告曰：玉女命汝掌文犊。及觉，泣以白母云：予不复久居人间矣。他日可访我于东山。遂呜咽流涕，其夕即卒。”王命山作句吊之。山立赋三章，其一云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;烛花红死睡初醒，一枕孤清病客情。<br><br>&nbsp;&nbsp;&nbsp;&nbsp;海上有山同大梦，人间无路可长生。<br><br>&nbsp;&nbsp;&nbsp;&nbsp;乾坤眼阔成新恨，风月人归似旧情。<br><br>&nbsp;&nbsp;&nbsp;&nbsp;汉殿香消春寂寂，夕阳无语下西城。其二云：弦绝秦筝镜掩尘，细腰休舞风凰茵。<br><br>&nbsp;&nbsp;&nbsp;&nbsp;一技浓艳埋香上，万颗珍珠滴绣中。<br><br>&nbsp;&nbsp;&nbsp;&nbsp;行雨不归魂梦断，落花难伴绮罗春。<br><br>&nbsp;&nbsp;&nbsp;&nbsp;汉皇甲帐当年意，纵有芳魂不是真。<br><br>&nbsp;&nbsp;&nbsp;&nbsp;其三云：<br><br>&nbsp;&nbsp;&nbsp;&nbsp;小巷朱桥花又春，洞房何事不归云。<br><br>&nbsp;&nbsp;&nbsp;&nbsp;二年中过曾携手，今日重来忽见坟。<br><br>&nbsp;&nbsp;&nbsp;&nbsp;香魄已飞天上去，凤萧犹似月中闻。<br><br>&nbsp;&nbsp;&nbsp;&nbsp;纵然却入襄王梦，会向阳台忆使君。<br><br>&nbsp;&nbsp;&nbsp;&nbsp;后五年，山游奉符，与同志登岱岳，至绝顶玉女池。追思故昔盈盈之梦，徘徊池侧，心思神会。因题于石曰：<br><br>&nbsp;&nbsp;&nbsp;&nbsp;浮世繁华一梦休，登临因忆昔年游。<br><br>&nbsp;&nbsp;&nbsp;&nbsp;人归依旧野花笑，玉冷几经坟树秋。<br><br>&nbsp;&nbsp;&nbsp;&nbsp;风月过情须感慨，江山多恨即迟留。<br><br>&nbsp;&nbsp;&nbsp;&nbsp;如今纵拟夸才思，事往情多特地愁。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;又曰：<br><br>&nbsp;&nbsp;&nbsp;&nbsp;柳枝黄尽杏花新，山翠无非昔日春。<br><br>&nbsp;&nbsp;&nbsp;&nbsp;花色笑春浑似醉，寂寥惟少赏花人。<br><br>&nbsp;&nbsp;&nbsp;&nbsp;忆昔闲妆淡衣，一枝红拂牡丹微。<br><br>&nbsp;&nbsp;&nbsp;&nbsp;无端不入襄王梦，为雨为云各处飞。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;山归，就次遂梦游日观峰，比见石上大字，笔迹类盈书，一诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;绛阙珠宫锁乱霞，长生未晓弃繁华。<br><br>&nbsp;&nbsp;&nbsp;&nbsp;断元方朔人间信，远阻麻姑洞里家。<br><br>&nbsp;&nbsp;&nbsp;&nbsp;累劫遥翻沧海水，深春难谢碧桃花。<br><br>&nbsp;&nbsp;&nbsp;&nbsp;紫台未隐瑶池阔，凤小龙娇日又斜。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;念了已寤，此夕昏醉惘惘，有女奴来召，至一溪洞门，碧衣短鬟出邀。入宫中，一女子玉冠黄帔，衣绛绡裳容。山趋拜，女遽起止之。揖升阶。少选，盈与一女偕至，微笑曰：“为雨为云各处飞，何乃尤人如此也！”遂命进酒。各有赋咏。夕已深。二女曰：“盈盈雅故，可以即卧。”闻鸡唱起，复置酒珍重语别。山辞诀，恍然出洞，但苍崖古木，非向所历，感之而返。<br><br>&nbsp;&nbsp;&nbsp;&nbsp;<font&nbsp;color='#cc0000'>吴淑姬　严蕊<br><br>&nbsp;&nbsp;&nbsp;&nbsp;湖州吴秀才女，慧而能诗词，貌美家贫，为富氏子所据。或投郡，诉其奸淫。王龟龄为太守，逮系司理狱。既伏罪，且受徒刑。郡僚相与诣理院观之，仍具酒，引使至席，风格倾一坐。遂命脱伽侍饮，谕之曰：“知汝能长短句。宜以一章自咏，当宛转，白待制，为汝解脱。不然危矣。”女即请题。时冬未雪消，春日且至，令道此景，作长短句。令捉笔，立成曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;烟霏霏，雨霏霏，<br><br>&nbsp;&nbsp;&nbsp;&nbsp;雪向梅花枝上堆。<br><br>&nbsp;&nbsp;&nbsp;&nbsp;春从何处归？醉眼开，<br><br>&nbsp;&nbsp;&nbsp;&nbsp;睡眼开，疏影横斜安在哉？<br><br>&nbsp;&nbsp;&nbsp;&nbsp;从教塞管催。诸客赏叹，为之尽欢。明日以告王公，言其冤。王淳直，不疑人欺，亟使释放。其后无人肯礼娶，周介卿石之子，买以为妾，名曰淑姬。王三恕时为司户摄理，正治此狱，小词藏其处。<br><br>&nbsp;&nbsp;&nbsp;&nbsp;又，台州官妓严蕊，兀有才恩而通书博古。唐与正为守，颇属目。朱无晦提举浙东，按部发其事，捕蕊下狱。杖其背，犹以为伯伍行杖轻，复押至会稽，再论决。蕊堕酷刑而系乐籍如故。岳商卿霖提点刑狱，因疏决至台。蕊陈状乞自便。岳令作词，应声口占云：<br><br>&nbsp;&nbsp;&nbsp;&nbsp;不是爱风尘，似被前身误。<br><br>&nbsp;&nbsp;&nbsp;&nbsp;花落花开自有时，总是东君主。<br><br>&nbsp;&nbsp;&nbsp;&nbsp;去也终须去，住也如何住。<br><br>&nbsp;&nbsp;&nbsp;&nbsp;若得山花插满头，莫问奴归处。<br><br>&nbsp;&nbsp;&nbsp;&nbsp;岳即判令从良。<br><br>&nbsp;&nbsp;&nbsp;&nbsp;<font&nbsp;color='#cc0000'>徐兰淳间，吴妓徐兰，擅名一时。吴兴乌墩镇，有沈承务者，其家巨富，慕其名，遂驾大舟往游焉，徐知其富，初至，则馆之别室，开宴命乐，极其精腆。至次日，复以精缣制新衣一袭奉之。至于舆台，各有厚犒。如此兼旬日，未尝略有需索。沈不能自己，以白金五百星，并彩缣百匹馈之。凡留连半年，靡金钱数百万而归。于是，徐兰之声，播于浙右。豪族少年无不趋其门者。其家虽不甚大，然堂馆曲折华丽，亭檄园池，无不奇美。以锦濒为地衣，乾红四紧纱为单裳，绡金帐幔。侍婢执乐者十余辈，金银宝玉器玩，名人书画，饮食受用之类，莫不精妙，遂为三吴之冠。其后，死，葬于虎丘。太学生边云遇作葬铭云：“此亦娼中之贵者。其后如富沙之唐娟、魏华、苏翠，京口之邢蕊、韩香，越之杨花、缪翠，皆以色艺名，士大夫之不自检者，往往为其所污，屡见白简云。”<br><br>&nbsp;&nbsp;&nbsp;&nbsp;<font&nbsp;color='#cc0000'>谢希孟<br><br>&nbsp;&nbsp;&nbsp;&nbsp;谢希孟者，陆象山门人也。少豪俊，与妓陆氏狎。象山责之，希孟但敬谢而已。他日复为妓造鸳鸯楼，象山又以为言。希孟谢曰：“非特建楼，且为作记。”象山喜其文，不觉曰：“楼记云何？”即占首句云：“自逊、抗、机、云之死，而天地英灵之气，不钟于男子而钟于妇人。”象山默然，知其侮也。一日，双桨浪花平，夹岸青山锁。<br><br>&nbsp;&nbsp;&nbsp;&nbsp;你自归家我自归，说着何如过。我断不思量，你莫思量我。将你从前与我心，再傍他人可。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>苏小娟苏小娟，钱塘名娼也。俊丽工诗。其姊盼奴，与太学生赵不敏甚洽。久之，不敏日益贫，盼周给之，使笃于业。遂捷南省，得官，授襄阳府司户。盼奴未落籍，不得偕老。不敏赴官三载，想念成疾而卒。有禄俸余货，瞩其弟赵院判均分之：一以膳院判，一以送盼奴。且言盼奴有妹小娟，俊雅能吟，可谋致之，佳偶也。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;院判如言，至钱塘。托宗人伴钱唐者，召盼奴。其家云，盼奴一月前死矣。小娟亦为盼奴所欢，以于潜官绢，诬攀系府狱。从狱中召小娟出，诘之曰：“汝诱商人官绢百匹，何以偿之？”小娟叩头，言：“此亡姊盼奴事，乞赐周旋。非惟小娟感荷更生，盼奴亦蒙恩泉下也。”喜其辞宛顺，因问：“汝识襄阳赵司户否？”小娟曰：“赵君司户未仕时，与姊盼奴交好。后中科，授官去。盼奴相思致疾而死。”伴曰：“赵司户亦谢世矣。遣人附一缄，及物一罨，外有其弟院判一缄，付尔开之。”小娟自谓不识院判何人，及拆书，惟一诗云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;当时名妓镇东吴，不好黄金只好书。<br><br>&nbsp;&nbsp;&nbsp;&nbsp;借问钱塘苏小小，风流还似大苏无？<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;小娟得诗默然。索和之，小娟以不能辞。强之，且曰：“不和，即偿官绢。”小娟不得已，索纸援笔书云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;君住襄江妾住吴，无情人寄有情书。<br><br>&nbsp;&nbsp;&nbsp;&nbsp;当年若也来相访，还有于潜绢也无。<br><br>&nbsp;&nbsp;&nbsp;&nbsp;大喜，尽以所寄物与之，免其偿绢，且为脱籍，归院判，偕老也。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>陶师儿<br><br>&nbsp;&nbsp;&nbsp;&nbsp;淳熙初，行都角妓陶师儿，与荡子王生狎，甚相眷恋。为恶姥所间，不尽绸缪。一日，王生拉师儿游西湖，惟一婢一仆随之。寻常游湖者，逼暮即归。是日，王生与师儿有密誓，特故盘桓，比夜绕岸，则城门锁，不可人矣。王生谓仆曰：“月色甚佳，清泛可不再乎！”市酒肴复游湖中。迤逦更阑，举舟倦寝，舟泊净慈寺藕花深处。王生、师儿相抱投入水中，舟人惊救不及，死。都人作“长桥月、短桥月”以歌之，其所乘舟竟为弃物，经年无敢登者。<br><br>&nbsp;&nbsp;&nbsp;&nbsp;居地何，值禁烟节序，士女阗沓，舟发如蚁。有妙年者，外方人也。登丰乐楼，目击画肪纷坛，起夷犹之兴，欲买舟一游。会日已亭午，虽莲肪、渔艇，亦无泊崖者，止前弃舟在焉。人有以王、陶事告者，士人笑曰：“大佳，大佳，正欲得此。”即具杯馔人舟，遍游西湖，曲尽欢而归。自是人皆喜谈，争求售之，殆无虚日，其价反倍于他舟。<br><br>&nbsp;&nbsp;&nbsp;&nbsp;<font&nbsp;color='#cc0000'>陈诜<br><br>&nbsp;&nbsp;&nbsp;&nbsp;湘人陈诜，登第，授岳阳教官。夜逾墙与妓江柳狎，颇为人所知。时盂之经过岳，闻其故。一日，公宴，江柳不侍。呼至，杖之，文其眉鬓问以“陈诜”二字，乃押隶辰州。妓之父母诣学宫咎诜云：“自岳去辰八百里，且求资粮。”陈且泣且悔，罄其所有，及资衣物，得千缗。以六百赠柳，余付监押吏卒，令善视。且以词饯别，云：<br><br>&nbsp;&nbsp;&nbsp;&nbsp;鬓边一点似飞鸦，休把翠钿遮。<br><br>&nbsp;&nbsp;&nbsp;&nbsp;二年三载，千阑百就，今日天涯。<br><br>&nbsp;&nbsp;&nbsp;&nbsp;杨花又逐东风去，随分入人家。<br><br>&nbsp;&nbsp;&nbsp;&nbsp;要不思量，除非酒醒，休照菱花。<br><br>&nbsp;&nbsp;&nbsp;&nbsp;柳将行，会陆云西以荆、湖制司干官，奉檄至岳。与陈有故。将至，陈先出迎，以情告陆。陆即取空名制于填陈姓名，檄入制幕，既而并迎。陆入，即开宴。陆曰：“闻籍中有江柳者，善讴，谁是也？”孟即呼至。柳花钿隐眉间所文。饮间，陆越语孟曰：“能以柳见予否？”孟曰：“惟命。”陆笑曰：“君尚不能容一陈教，岂能与我！”孟因叙诜之过，陆叹慨。既而终席，陆呼柳问其事，柳出洗别词，陆大嗟赏，而再登席。陆举词示孟，且消之曰：<br><br>&nbsp;&nbsp;&nbsp;&nbsp;“君试目此作，可谓不知人矣！今制司檄洗人幕，将若之何？”孟求解于陆，并召诜同宴。明日，列荐诜，且除柳名。陆遂将诜如江陵，见之阃公秋壑，伸充幕僚。诜不特洗一时之辱，且有幸进之喜。至今巴陵传为佳话焉。<br><br>&nbsp;&nbsp;&nbsp;&nbsp;<font&nbsp;color='#cc0000'>符郎京师孝感坊，有邢知县、单推官，并门居，邢之妻，即单之妹。单有子名符郎，邢有女名春娘，年齿相上下，在襁褓中已议婚。宣和丙午夏，邢挚家赴邓州顺阳县官守。单亦举家往扬州待推官缺。约官满日归成婚。<br><br>&nbsp;&nbsp;&nbsp;&nbsp;是冬，戎寇大扰，邢夫妻皆遇害。春娘为贼所虏，转卖在全州娼家，名杨玉。春娘十岁时，已能诵《语》、《盂》、《诗》、《书》，作小词。至是娼妪教之，乐色事艺，无不精绝。每公庭侍宴，能将旧词更改，皆切情境。玉为人体态，容貌清秀，举措闲雅，不事持口吻以相嘲谑，有良人风度，前后守伴皆重之。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;单推官渡江，累迁至郎官，与邢声迹不相闻。绍兴初，符郎受父荫，为全州司户。是时一州官属，惟司户年少。司户见杨玉，甚慕之，但有意而未有因。司理与司户，契分相投，将与之为地，而太守严明，未敢。居二年，会新守至，守与司理有旧。司户又每蒙前席。于是司理置酒请司户，只点杨玉一名抵候。酒半酣，司户佯醉呕吐。但息于书斋。司理令杨玉侍奉药酒汤饮，固得一夜会，以遂所欲。司户褒美杨玉，谓其知书多才艺，因曰：“汝似是一个名公苗裔，但不可推究，果是何人？”玉羞愧曰：“妾本是宦族，流落在此，非杨妪所生也。”司户因问其父是何官何姓。玉涕位曰：“妾本姓邢，在京师孝感坊居住，幼年许与舅之子结婚。父授邓州顺阳县令。不幸父母皆遭寇殒命，妾被人掠卖至此。”司户复问曰：“汝舅何姓何官，其子何名？”玉曰：“舅姓单，是时得扬州推官。其子名符郎，今不知存亡如何。”因大位下，司户为慰劳之曰：“汝即日鲜衣美食，时官皆爱重，而不有轻贱，有何不可？”玉曰：“妾闻女子生而愿为之有家，若嫁一小民，布裙短衾，辍寂饮水，亦是人家媳妇。今在此中，迎新送故，是何情绪！”司户心知其为春娘也，然未有所处，而未敢言。后一日，司户置酒回司理，复召杨玉佐樽。遂不复与狎呢。因好言正色问曰：“汝前日言，为小民妇亦所甘心。我今丧偶，犹虚正室，汝肯随我乎？”玉曰：“丰衣足食，不用送往迎来，此亦妾所愿也。但恐新孺人归，不能相容。若见有孺人，妾自去禀知，一言决矣。”司户知其恶风尘，出于诚心，乃发书告其父。<br><br>&nbsp;&nbsp;&nbsp;&nbsp;初，靖康之未，邢有弟号四承务，渡江居临安，与单往来。单时在省为郎官。乃使四承务具状，经朝廷，径送全州，乞归良续旧婚。符既下籍，单又致书与太守。四承务自赍符并单书到全州。司户请司理召玉，告之以实，且戒以勿泄。后日，司户自袖其父书并省符见太守，守曰：“此美事也，敢不如命。”既而，至日中，文引不下。司户疑有他变，密使人探之，见厨司正铺排开宴。司户曰：“此老尚作少年态耶！然错处非一拍，此亦何足恤也。”既而果召杨玉祗候，只通判二人。酒半席，大守谓玉曰：“汝今为县君矣，何以报我？”玉答曰：“妾一身皆判府之赐，所谓生死而肉骨也。又何以报！”太守乃挹持之，谓曰：“虽然，必有以报我。”通判起立，正色谓太守曰：“昔为吾州弟子，今是司户孺人，君子进退当以札。”太守谢曰：“老夫不能忘情，非判府之言，不知其为过也。”乃令五人宅堂，与诸女同处。却召司理、司户，四人同坐至天明，极欢而罢。晨朝视事，下文引告翁媪，翁媪出其不意，号哭而来曰：“养女十余年，用尽心力，人更不得相别。”春娘出谕之曰：“吾夫妻相寻得着，亦是好事。我十年虽汝恩养，然所积金帛亦多，足为汝养老之计。”妪犹号哭不已，太守叱之使去。既而大守使州司人，从内宅异玉出，与司户同归衙。司理为媒，四承务为主，如式成礼。任将满，春娘谓司户曰：“妾失身风尘，亦荷翁媪爱育，亦有义姊妹中情分厚者。今既远去，终身不相见，欲具少酒食，与之话别如何？”司户曰：“汝事，一州之人，莫不闻之，胡可隐讳，此亦何害。”春娘遂置酒醴，就会胜寺，请翁媪及同列者十余人会饮。酒酣，有李英者，本与春娘连名，其乐色皆春娘教之，常呼为姊，情极相得，忽起持春娘手曰：“姊今超脱出青云之上，我沉沦粪土中，无有出期。”遂失声恸哭，春娘亦哭。李英针线妙绝，春娘曰：“我司户正少一针线人。但吾妹平日与我一等人，今岂能为我下耶？”英曰：“我在风尘中，常退姊一步，况今日有云泥之隔，嫡庶之异，若得姊为我方便，得脱此一门路，是一段阴德事。若司户左右要针线人，姊得我为之，则素相谙委，胜如生分人也。”春娘归，以语司户。不许，曰：“一之为甚，其可再乎！”既而，英屡使人来促。司户不得已，拼一失色恳告太守，太守曰：“君欲一箭射双雕耶！敬当奉命，以赎前此通判所责之罪。”<br><br>&nbsp;&nbsp;&nbsp;&nbsp;司户挈春娘归，舅妗见之，相持大哭。既而问李英之事，遂责其子曰：“吾至亲骨肉，流落失所，理当收拾，又更旁及外人，岂得已而不可已耶？”司户惶恐，欲令其改嫁。其母见李氏小心婉顺，遂留之。居一年，李氏生男，邢氏养为已子。符郎名飞英，字腾实，罢全州幕职，历令丞。每有不了办公事，上司督责，闻有此事，以为知义，往往多得解释。绍兴乙亥岁，事夔奉词，寄居武陵，邢李皆在侧。每对士大夫具言其事，无所隐讳，人皆义之。<font&nbsp;color='#cc0000'>王魁<br><br>&nbsp;&nbsp;&nbsp;&nbsp;王魁下第失意，入山东莱州。友人招游北市。深巷小宅，有妇绝艳，酌酒曰：“某名桂英，酒乃天之美禄。足下得桂英而饮天禄，明春登第之兆。”乃取拥项罗巾请诗。生题曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;谢氏筵中间雅唱，何人冥玉在帘帏。<br><br>&nbsp;&nbsp;&nbsp;&nbsp;一声透过秋空碧，几片行云不敢飞。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;桂曰：“君但为学，四时所需，我为办之。”由是魁朝去暮来。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;逾年，有诏求贤，桂为办西游之用。将行，至州北望海神庙，盟曰：“吾与桂英，誓不相负。若生离异，神当殛之。”魁至京门，寄诗曰：琢月磨云输我辈。都花占柳是男儿。<br><br>&nbsp;&nbsp;&nbsp;&nbsp;前春我若功成去，好养鸳鸯作一池。<br><br>&nbsp;&nbsp;&nbsp;&nbsp;后唱第为天下第一。<br><br>&nbsp;&nbsp;&nbsp;&nbsp;魁私念，科名若此，以一娼玷辱，况家有严君不容也，不复与书。桂寄诗曰：夫贵妇荣千古事，与君才貌各相宜。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;又曰：<br><br>&nbsp;&nbsp;&nbsp;&nbsp;上都梳洗逐时宜，料得良人见即思。<br><br>&nbsp;&nbsp;&nbsp;&nbsp;早晚归来幽阁内，须教张敞画新眉。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;又曰：<br><br>&nbsp;&nbsp;&nbsp;&nbsp;上国笙歌锦绣乡，仙郎得意正疏狂。<br><br>&nbsp;&nbsp;&nbsp;&nbsp;谁知憔悴幽闺客，日觉春衣带系长。魁父约崔氏为亲。授徐州佥判。桂喜曰：“徐此去不远，当使人迎我矣。”遣仆持书。魁方坐厅决事，大怒，叱书不受。桂曰：“魁负我如此，当以死报之。”挥刀自刎。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;魁自南都试院，有人自烛下出，乃桂也。魁曰：“汝固无恙乎？”桂曰：“君轻恩薄义，负誓渝盟，使我至此！”魁曰：“我之罪也！为汝饭僧，诵佛书，多焚纸钱，舍我可乎？”桂曰：“得君之命乃止，不知其他也！”魁欲自刺。母曰：“汝何悖乱如此？”魁曰：“日与冤会，逼迫以死。”母召道士马守素屡醮。守素梦至官府，魁与桂发相系而立。有人戒曰：“汝知，则勿复醮也。”后数日，魁竟死。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>詹天游詹天游，名玉可，字大。风流才思，不减昔人。故宋驸马杨震有十姬，皆绝色，名粉儿者尤胜。一日，召天游宴，尽出诸姬佐觞，天游属意于粉儿，口占一词云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;淡淡青山两黛春，娇羞一点口儿樱。<br><br>&nbsp;&nbsp;&nbsp;&nbsp;一梭儿玉一窝云，白藕香中见西子，<br><br>&nbsp;&nbsp;&nbsp;&nbsp;玉梅花下遇昭君，不曾真个也销魂。<br><br>&nbsp;&nbsp;&nbsp;&nbsp;杨遂以粉儿赠之，曰：“请天游真个销魂也。”后为翰林学士熊纳斋尝以软香遗之。因作《庆清朝慢》以谢，极形容之至。词曰：<br><br>&nbsp;&nbsp;&nbsp;&nbsp;红雨争妍，芳尘生润，将春都揉成泥。分明蕙风薇露，持搦花枝。款款汗酥薰透，娇羞无奈，温云处痴。偏厮称，霓裳霞佩，玉骨冰肌。梅不似，兰不似，风流处，那更着意闲时。蓦地生绡扇底，嫩凉浮动好风，微醉得浑无气力。海棠一色睡胭脂，闲滋味，人花气，韩寿争知。<br></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'>