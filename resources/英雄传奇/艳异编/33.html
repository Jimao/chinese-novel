&nbsp;&nbsp;&nbsp;&nbsp;<h1>艳异编卷二十二·梦游部三</h1><br><br>&nbsp;&nbsp;&nbsp;&nbsp;<font&nbsp;color='#cc0000'>刘景复吴泰伯庙，在东阊门之西。每春秋季，市肆皆率其党，合牢礼，祈福于三让王。多图善马、彩舆、子女以献之。非其月，亦无虚日。<br><br>&nbsp;&nbsp;&nbsp;&nbsp;乙丑春，有金银行首，纠合其徒，以轻绡画美人，侍女捧胡琴以从，其貌出于旧绘者，名美人为胜儿。盖户牖壁，会前后所献者，无以匹也。女巫方舞，有进士刘景复送客之会陵，置酒于庙之东通波馆。而欠伸思寝，乃就榻。方寐，见紫衣冠者言曰：“让王奉屈。”刘生随而至庙。周旋揖让而坐。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;王语刘生曰：“适纳一胡，琴艺甚精，而色姝丽，知吾子善歌，故奉邀作胡琴一章，以宠其艺。”初，生颇不甘，命酌人间酒一杯与歌，逡巡酒至，并献酒物。视之，乃适馆中祖筵者也。生饮数杯，微醉，而作歌曰：<br><br>&nbsp;&nbsp;&nbsp;&nbsp;繁弦已停杂吹歇，胜儿调弄逻娑发。<br><br>&nbsp;&nbsp;&nbsp;&nbsp;四弦摆捻三四声，唤起边风驻寒月。<br><br>&nbsp;&nbsp;&nbsp;&nbsp;大声漕洁奔泥况，浪蹙波翻倒溟渤。<br><br>&nbsp;&nbsp;&nbsp;&nbsp;小弦切切怨，鬼泣神悲低赛。<br><br>&nbsp;&nbsp;&nbsp;&nbsp;侧腕斜挑掣流电，当秋直戛腾秋鹘。<br><br>&nbsp;&nbsp;&nbsp;&nbsp;汉妃徒得端正名，秦女虚夸有仙骨。<br><br>&nbsp;&nbsp;&nbsp;&nbsp;我闻天宝年前事，凉州水西作城窟。<br><br>&nbsp;&nbsp;&nbsp;&nbsp;麻衣左衽皆汉民，不幸胡尘暂蓬勃。<br><br>&nbsp;&nbsp;&nbsp;&nbsp;太平之未狂胡乱，犬豕奔腾恣唐突。<br><br>&nbsp;&nbsp;&nbsp;&nbsp;玄宗未到万里桥，东洛西京一时没。<br><br>&nbsp;&nbsp;&nbsp;&nbsp;一朝汉民没为虏，饮恨吞声空呜咽。<br><br>&nbsp;&nbsp;&nbsp;&nbsp;时看汉日望汉天，怨气冲星成彗孛。<br><br>&nbsp;&nbsp;&nbsp;&nbsp;国门之西八九镇，高城深垒闲闭卒。<br><br>&nbsp;&nbsp;&nbsp;&nbsp;河惶咫尺不能收，挽索推车徒。<br><br>&nbsp;&nbsp;&nbsp;&nbsp;今朝闻奏凉州曲，使我心魂暗超忽。<br><br>&nbsp;&nbsp;&nbsp;&nbsp;胜儿若向边塞弹，征人血泪应阑干。歌成，刘生乘醉落笔，草札而献。王寻绎数四，召胜儿以授之。王之侍儿有不乐者，怒色形于面。生恃酒，以金如意击胜儿，破，血淋襟袖，生乃惊起。<br><br>&nbsp;&nbsp;&nbsp;&nbsp;明日，视绘，果有损痕。歌今传于吴中。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>安西张氏女<br><br>&nbsp;&nbsp;&nbsp;&nbsp;安西布帛肆，有贩鬻求利而为之平者，姓张。家富于财，居光德里。其女国色。女尝昼寝，梦至一处，朱门大户，戟森然。由之而入，望其中堂，若设宴张乐。左右廊皆施帷幄。有紫衣吏引张氏于西廊幕次，见少女如张等辈十许人，皆花容绰约，钗钿照耀。既至，吏促张妆饰，诸女迭助之理泽傅粉。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;有顷，自外传呼：“侍郎来！”竞隙间窥之。见一紫绶大官，张氏之兄尝为其小吏，识之，乃吏部沈公也，俄又呼曰：“尚书来！”又有识者，并帅王公也，逡巡复连呼曰：“某来”，皆郎官以上六七人。坐毕，前紫衣吏曰：“可出矣。”群女旋进金石丝竹，铿震响，中宵酒酣。并帅见张氏而视之，尤属意焉。谓曰：“汝习何技能？”对曰：“未尝学声音。”使与之琴，辞不能。曰：“第操之。”乃抚之而成曲。予之筝亦然，琵琶亦然，皆平生所不习也。王公曰：“恐汝或遗。”乃今口授，吟曰：环梳闹扫学宫妆，独立闲庭纳夜凉。<br><br>&nbsp;&nbsp;&nbsp;&nbsp;手把玉簪敲砌竹，清歌一曲月如霜。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;谓张曰：“其归辞父母，异日复来。”忽惊啼而寤，手扪衣带曰：“尚书命我矣。”索笔录之。间其故，泣对所梦，且曰：“吾将死乎？”母怒曰：“汝梦魇尔，何乃出不祥言如是！”因卧病累日。外亲有持酒肴者，又有将食来者，女曰：“且须膏沐澡瀹。”母听之。良久妆盛饰而至。食毕，乃遍拜父母及坐客曰：“时不可留，某今往矣。”因援衾而寝。父母环伺之，俄遂卒。会昌二年六月十五日也。<br><br>&nbsp;&nbsp;&nbsp;&nbsp;<font&nbsp;color='#cc0000'>司马才仲<br><br>&nbsp;&nbsp;&nbsp;&nbsp;司马才仲，初在洛下，昼寝，梦一美姝，牵帷而歌曰：<br><br>&nbsp;&nbsp;&nbsp;&nbsp;妾本钱塘江上住，花开花落，不管流年度。燕子衔将春色去，纱窗几阵黄梅雨。<br><br>&nbsp;&nbsp;&nbsp;&nbsp;才仲爱其词。因询曲名，云是《黄金缕》。且曰：“后日相见于钱塘江上。”<br><br>&nbsp;&nbsp;&nbsp;&nbsp;及才仲以东坡先生荐应制，举中等，遂为钱塘幕官。其廨舍后堂，苏小墓在焉。时秦少章为钱塘尉，为续其词后云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;斜插犀梳云半吐，檀板轻敲，唱彻《黄金缕》。梦断彩云无觅处，夜凉明月生春浦。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;不逾年，而才仲得疾。所乘画水舆，舣泊河塘。柁工遽见才仲携一丽人登舟，即前声喏，而火起舟尾，仓忙走报，家已恸哭矣。<br><br>&nbsp;&nbsp;&nbsp;&nbsp;<font&nbsp;color='#cc0000'>渭塘奇遇<br><br>&nbsp;&nbsp;&nbsp;&nbsp;至顺中，有王生者，本士族子，居于金陵。貌莹寒玉，神凝秋水，姿状甚美，众以奇俊王家郎称之。年二十未娶。有田在松江，固往收秋租。回船过渭塘，见一新肆，青旗出于檐外。<br><br>&nbsp;&nbsp;&nbsp;&nbsp;朱栏曲槛，缥缈如画。高柳古槐，黄叶交堕。芙蓉十数株，颜色或深或浅，红葩绿水，相映上下。白鹅一群，游泳其间。生泊舟岸侧，登肆沽酒而饮。斫巨螯之蟹，胺细鳞之鲈。果则绿樯黄橙，莲池之藕，公坡之栗。以花磁盏酌真珠红酒而饮之。<br><br>&nbsp;&nbsp;&nbsp;&nbsp;肆主亦富家，其女年一十八，而知音识字，态度不凡。见生在座，频于幕间窥之。或出半面，或露全体，去而复来，终莫能舍。生亦留神注意。彼此目视久之。已而酒尽出肆，怏怏登舟，如有所失。<br><br>&nbsp;&nbsp;&nbsp;&nbsp;是夜，遂梦至肆中，人门数重，直抵舍后，始至女室，乃一小轩也。轩之前，有葡萄架。架下凿池，方圆盈丈。以石之，养金鱼于中，池左右植垂丝桧一株，绿荫婆娑。靠墙结一翠柏屏，屏下设石假山三峰，岌然竞秀。草则金线绣墩之属，霜露不变色。窗间挂一雕花笼，笼内畜一绿鹦鹉，见人能言，轩下垂小木鹤二只，衔线香焚之。案上立二古铜瓶，插孔雀尾数茎，其旁设笔砚之类，皆极济楚。架上横一碧玉萧，女所吹也。壁上贴金花笺四幅，题诗于其上，诗体皆效东坡。四时词字画，则似赵松雪，不知何人所作也。其一云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;春风吹花落红雪，杨柳阴浓啼百舌；<br><br>&nbsp;&nbsp;&nbsp;&nbsp;东家蝴蝶西家飞，前岁樱桃今岁结。<br><br>&nbsp;&nbsp;&nbsp;&nbsp;秋千蹴罢鬓，粉汗凝香沁绿纱；<br><br>&nbsp;&nbsp;&nbsp;&nbsp;侍女亦知心内事，银瓶汲水煮新茶。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;其二云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;芭蕉叶展青鸾尾，萱草花含金凤嘴；<br><br>&nbsp;&nbsp;&nbsp;&nbsp;一双乳燕出雕梁，数点新荷浮绿水。<br><br>&nbsp;&nbsp;&nbsp;&nbsp;困人天气日长时，针线慵拈午漏迟；<br><br>&nbsp;&nbsp;&nbsp;&nbsp;起向石榴阴畔立，戏将梅子打莺儿。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;其三云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;铁马声暄风力紧，云窗梦破鸳鸯冷；<br><br>&nbsp;&nbsp;&nbsp;&nbsp;玉炉烧麝有余香，罗扇扑萤无定影。<br><br>&nbsp;&nbsp;&nbsp;&nbsp;洞萧一曲是谁家，河汉西流月半斜；<br><br>&nbsp;&nbsp;&nbsp;&nbsp;要染纤纤红指甲，金盆夜捣凤仙花。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;其四云：<br><br>&nbsp;&nbsp;&nbsp;&nbsp;山茶未开梅半吐，风动帘旌雪花舞；<br><br>&nbsp;&nbsp;&nbsp;&nbsp;金盘冒冷塑狻猊，绣幕围春护鹦鹉。<br><br>&nbsp;&nbsp;&nbsp;&nbsp;倩人呵笔尽双眉，脂水凝寒上脸迟；<br><br>&nbsp;&nbsp;&nbsp;&nbsp;妆罢扶头重照镜，凤钗斜压瑞香枝。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;女见生至，与之承迎，执手入室，极其欢谑，会宿于寝，鸡鸣始觉，乃困卧蓬窗底尔。是后归家，元夕而不梦焉。<br><br>&nbsp;&nbsp;&nbsp;&nbsp;一夕，见架上玉萧，索女吹之。女为吹《落梅凤》数阕，音调浏亮，响彻云际。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;一夕，女于灯下绣红罗鞋，生剔灯，误落灯花于上，遂成油晕。<br><br>&nbsp;&nbsp;&nbsp;&nbsp;一夕，女以紫金碧钿指环赠生。生解水晶双鱼扇坠酬之。即觉，则指环宛然在手，视扇坠，则元有矣。生大以为奇，遂效元稹体赋“会真诗”三十韵，以记其事。诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;有美闺房秀，天人谪降来。<br><br>&nbsp;&nbsp;&nbsp;&nbsp;风流元有种，慧黠更多才。<br><br>&nbsp;&nbsp;&nbsp;&nbsp;碾玉成仙骨，调脂作艳腮。<br><br>&nbsp;&nbsp;&nbsp;&nbsp;腰肢风外柳，标格雪中梅。<br><br>&nbsp;&nbsp;&nbsp;&nbsp;合置千金屋，宜登七宝台。<br><br>&nbsp;&nbsp;&nbsp;&nbsp;娇姿应自许，妙质孰能陪。<br><br>&nbsp;&nbsp;&nbsp;&nbsp;小小乘浊壁，真真醉彩灰。<br><br>&nbsp;&nbsp;&nbsp;&nbsp;轻尘生洛浦，远道接天台。<br><br>&nbsp;&nbsp;&nbsp;&nbsp;放燕帘高卷，迎人户半开。<br><br>&nbsp;&nbsp;&nbsp;&nbsp;菖蒲难见面，豆寇易含胎。<br><br>&nbsp;&nbsp;&nbsp;&nbsp;不待金屏射，何劳玉手栽。<br><br>&nbsp;&nbsp;&nbsp;&nbsp;偷香浑似贾，待月又如崔。<br><br>&nbsp;&nbsp;&nbsp;&nbsp;萧许秦宫夺，琴从卓氏猜。<br><br>&nbsp;&nbsp;&nbsp;&nbsp;莺声传缥缈，烛影照徘徊。<br><br>&nbsp;&nbsp;&nbsp;&nbsp;窗薄涵鱼，炉深喷麝煤。<br><br>&nbsp;&nbsp;&nbsp;&nbsp;眉横青岫远，鬓绿云堆。<br><br>&nbsp;&nbsp;&nbsp;&nbsp;权玉轻轻制，衫罗窄窄裁。<br><br>&nbsp;&nbsp;&nbsp;&nbsp;文鸯游浩荡，瑞凤舞。<br><br>&nbsp;&nbsp;&nbsp;&nbsp;恨积鲛帕，欢传琥珀杯。<br><br>&nbsp;&nbsp;&nbsp;&nbsp;孤眠怜月妹，多忌笑河魁。<br><br>&nbsp;&nbsp;&nbsp;&nbsp;化蝶能通梦，游蜂浪作媒。<br><br>&nbsp;&nbsp;&nbsp;&nbsp;雕栏行共倚，绣褥坐相偎。<br><br>&nbsp;&nbsp;&nbsp;&nbsp;啖蔗逢佳境，留环获异财。<br><br>&nbsp;&nbsp;&nbsp;&nbsp;绿阴驾并宿，紫气剑双埋。<br><br>&nbsp;&nbsp;&nbsp;&nbsp;良夜难虚度，芳心未肯摧。<br><br>&nbsp;&nbsp;&nbsp;&nbsp;残妆犹在臂，别泪已凝腮。<br><br>&nbsp;&nbsp;&nbsp;&nbsp;漏滴何须促，钟音且莫催。<br><br>&nbsp;&nbsp;&nbsp;&nbsp;峡中行雨过，岭上看花回。<br><br>&nbsp;&nbsp;&nbsp;&nbsp;才子能知尔，愚夫可语哉。<br><br>&nbsp;&nbsp;&nbsp;&nbsp;多生曾种福，亲得到天台。<br><br>&nbsp;&nbsp;&nbsp;&nbsp;诗讫，好事者多传诵之。<br><br>&nbsp;&nbsp;&nbsp;&nbsp;明岁，复往收租，再过其处，则肆翁甚喜，延之人内，生不知其意，逡巡辞避。坐定，翁以诚告之曰：“老拙惟一女，未曾适人。去岁君子所至，于此饮酒，偶有所睹，不能定情，因遂染疾，长眠独语，如醉如痴，饵药无效。昨夕忽语曰：‘明日郎君至矣，宜往候之。’初以为妄，固未之信。今日而君子果涉吾地，是天假其灵，而赐之便也。”因问生婚娶未曾，又问其阀阅氏族。大喜。肆翁即握生手入于内室，至女子所居轩下，门窗户闼，则皆梦中所历也。草木台沼，器用什物，又皆梦中所见也。<br><br>&nbsp;&nbsp;&nbsp;&nbsp;女闻生至，盛妆而出，衣服之丽，簪洱之华，又皆梦中所识也。女言：“去岁自君去后，思念切至，每夜梦中与君相会，不知何故？”生曰：“吾梦亦如之耳。”女历叙吹萧之曲，绣鞋之事，无不吻合者。又出水晶双鱼扇坠示生，生亦举紫金碧钿指环，两相表订以证之。彼此大惊，以为神契。遂与生同居偕老，乃为夫妇于飞而还。终以团圆，可谓奇遇矣。<br></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'>