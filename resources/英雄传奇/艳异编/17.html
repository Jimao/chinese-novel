&nbsp;&nbsp;&nbsp;&nbsp;<h1>艳异编卷十四·宫掖部十</h1><br><br>&nbsp;&nbsp;&nbsp;&nbsp;<font&nbsp;color='#cc0000'>王岐公<br><br>&nbsp;&nbsp;&nbsp;&nbsp;歧公在翰苑时，中秋有月，上问：“当直学士是谁？”左右以姓名对，命小殿对设一位，召来赐酒。公至殿侧，侍班俄顷，女童小乐引步辇至，宣学士就坐。公奏：“故事，无君臣对坐之礼。”上云：“天下无事，月色清美，与其醉声色，何如与学士论文。若要正席，则外廷赐宴，正欲略去苛礼，放怀饮酒。”公固请不已，再拜就坐。上引谢庄赋、李白诗，美其才，及出御制诗示公，公叹仰圣学高妙。每起谢，必敕内侍挟掖，不令下拜。夜漏三鼓，上悦甚，令左右宫嫔各取领中裙带、或团扇手帕求诗，内侍举牙床以金镶水晶砚、珊瑚笔、格玉管笔，皆上所用者于公前。来者应之，略不停缀。都不蹈袭前人，尽出一时新意，仍称其所长，如美貌者，必及其容色。人人得其欢心，悉以进呈。上曰：“岂可虚辱，须与学士润笔。”遂各取头上珠花一朵，装公幞头，簪不尽者，置公服袖中，宫人旋取针线缝联袖口。宴罢，月将西沉，上命辄金莲烛，令内侍扶掖归院。翌日，问：“学士夜来醉否？”奏云，“虽有酒不醉。到玉堂，不解带便上床，取幞头在面前，抱两公服袖坐睡，恐失花也。”都下盛传天子请客。<br><br>&nbsp;&nbsp;&nbsp;&nbsp;<font&nbsp;color='#cc0000'>明节刘后（凡二条）<br><br>&nbsp;&nbsp;&nbsp;&nbsp;刘贵妃，其出单微，入宫即大幸，由才人七迁至贵妃。生济阳郡王械、祁王模、信王榛。政和三年秋薨。先是妃植芭蕉于庭曰：“是物长，吾不及见矣。”已而，果然，左右奔告帝。帝初以其微疾不经意，趋幸之，已薨矣，始大悲恻。待加四字谥曰：“明达懿文。”叙其平生，诸乐府。又欲踵温成故事，追崇使皇后。表请封册赠为皇后，而以“明达”谥焉。<br><br>&nbsp;&nbsp;&nbsp;&nbsp;时又有安妃刘氏者，本酒保家女，初事崇恩宫。宫罢，出居宦者何诉家。内侍杨戬誉其美，复召入。妃以同姓养为女，遂有宠为才人，迸至淑妃。生建安郡王、嘉国公椅，英国公和福帝姬。政和四年，加贵妃，朝夕得侍上，擅爱专席，嫔御为之稀进，擢其父刘宗元节度使，妃天姿警悟，解迎意合旨，雅善涂饰。每制一服，外间即效之，林灵素以妖技进，目为九华玉真安妃，肖其像于神霄帝君之左。宣和三年薨，年三十四。初溢“明节和文”，旋用“明达”，近比加册，赠为皇后，葬其园之西北隅。帝悼之甚，后宫皆往唁，帝相与啜位，崔妃独在侧无戚容。帝悲怒，疑其为厌蛊，卜者刘康孙缘妃以进，喜妄谈休咎，捕送开封狱。医曹孝忠侍疾无状，阁内侍王尧臣坐盗金珠，及出金明池游宴事，井鞫治。狱成，同日诛死，遂废崔妃为庶人。崔生汉王椿及帝姬五人云。<br><br>&nbsp;&nbsp;&nbsp;&nbsp;又，明节刘后，一时遭遇，宠倾六宫，忽苦疾。临终戒左右云：“我有遗祝在领巾上。候我气绝，奏官家亲自来解。”语毕而终。左右驰奏，上至哀恸，悲不自胜。领巾上蝇头细字，其辞云：“妾出身微贱，而无寸长，一旦遭遇圣恩，得与嫔御之列，命分寒薄，至此夭折。虽埋骨干九泉，魂魄不离左右、切望陛下以宗庙社稷之重，天下生灵之众，大王帝姬之多，不可以贱妾一人过有思念，深动圣怀；况后宫万计，胜如妾者不少。妾深欲思死，面与君父诀别，谪限已尽，不得少留。”冤痛之情。言不能尽；下有数百点悲切之言，不能尽记。自后，左右每欲宽解，必提领中，上愈伤感。<br><br>&nbsp;&nbsp;&nbsp;&nbsp;闻者谓：“李夫人不足道也。”林灵素谓后是九华安妃，临终闻本殿异香音乐。次年有青坡术士，见后于巫山，仿佛钿合金钗云。<br><br>&nbsp;&nbsp;&nbsp;&nbsp;<font&nbsp;color='#cc0000'>蔡京太清楼记蔡京大清楼侍宴记云：政和二年三月，皇帝制诏臣京宥过省愆，复官就第，诏以是月八日，开后苑宴太清楼。召臣执中、臣俣、臣、臣京、臣绅、臣居厚、臣正夫、臣蒙、臣洵、臣安中、臣询武、臣俅、臣贯于崇政殿赐坐。命宫人击鞠，乃由景福殿西序，入苑门，诏臣京曰：“此跬步至宣和，即言者所谓金柱玉户者也。”厚诬宫禁其令子攸掖入观焉。东入小花径，南度碧芦，又东楹便门，至宣和殿，止三楹几案台榻，漆以黑，下宇纯朱，上栋纯绿，饰缘无文采，东西各有殿，东曰，‘琼兰”，西曰“凝芳”，后曰“积翠”，南曰“瑶林”，北曰“玉字”。后有沼曰“环碧”，两旁有亭曰“临漪”、“花渚”。沼次有山殿，云华阁曰“太宁”。左右蹑道以登，中道有亭，一曰“琳霄”，次曰“春阁”，下有殿曰“玉华”。“玉华”之侧，有御书榜曰“三洞琼文”，旁有“种玉”、“绿云”轩相峙。臣京奏曰：“宣和殿阁、亭、沼，洁齐清虚，朴素若此，则言者不根，盖不足恤。”日午，谒者引执中已下，入女乐童四百，靴袍玉带，列排场下。宫人珠笼金玉，束带秉扇，拂净巾、剑钺，执香球，拥御床，以次立。酒三行，上顾谓群臣曰：“承平无事，君臣同乐，宜略去苛礼。饮食起居，当自便无问。”已而，群臣尽醉。<br><br>&nbsp;&nbsp;&nbsp;&nbsp;京又为皇帝幸鸣鸾堂，记曰：宣和九年九月，金芝生道德院。二十日，皇帝自景龙江泛舟，由天波溪至鸣銮堂，淑妃从。臣京朝堂下，移班拜妃。内侍连呼曰：“妃答拜。”臣欲谢，内侍掖起，膝不得下。上曰：“今岁四幸鸣銮矣。”臣顿首曰：“昔人三顾堂，成已六幸，千载荣遇。鸣銮固卑陋，且家素篓无具，愿留少顷，使得伸尊奉意。”上曰：“为卿从容。”臣退西庑视庖膳。上为举著，屡欢笑，如家人。亦遣使持玛瑙大赐酒。西亲手调茶，分赐左右。妃小酌，遣赐道由臣堂视卧内，嗟其弊恶。步至芝所，上立门屏侧语臣曰：“不御袍带，不可相见，可去冠服。”臣惶怖曰：“人臣安敢，罪万死。”上曰：“既为姻家，置君臣礼，当叙亲。”上亲酌，手持橄榄以赐。时屏内御坐有嫔在侧，咫尺不敢望。众哗曰：“妃也。”妃兴顾遽起立，臣附童贯致礼，乃奏乞遣贯为妃寿。上乃酌酒授贯，妃饮竟。上又酌为妃酌酒。上持杯，妃酬酒；上调羹，妃剖橙榴、折芭蕉，分余甘遗臣婢竟。余赐曰：“主上每得四方美味新奇，必赐师相，无顷刻废忘，谕师相知无忘。”臣怀感叹谢。上又赐酒，命贯酌臣。臣与贯耳语，贯为臣言：“君臣相与，古今无若者。”臣呜咽嗟叹，因语身危，“非主上几不保，如今日大理魏彦纯事是也。”贯遽以闻，上骇曰：“御卿若此，小人犹敢尔。昨日聂山对请穷治彦纯，已觉其离间，故罢山尹事。朕岂以一语罪卿。小人以细故纤罗耳。”亟索纸，即屏上草诏：“释彦纯，聂山知安州。”上又命酒使贯陪，遂醉，诸孙掖出。<br><br>&nbsp;&nbsp;&nbsp;&nbsp;京之叙致，罗缕如此，不特欲夸耀于世，又将以恐动言者。然不知皆不足恃。而其荣也，适足以为国家之辱焉。上特以其居尚露土木，赐紫罗万匹，使治峦幕。而京之献遗，亦数十万缗。后户部恃郎王蕃发之。究治，皆榷货务钱也。所谓天波溪者，由景龙宝篆宫循城西南以至京第。其子孙上书，其父谓“今日恩波，他年祸水”。而小民谣言十不羡万，乘官家渠底串是也。<br><br>&nbsp;&nbsp;&nbsp;&nbsp;<font&nbsp;color='#cc0000'>蔡京保和延福二记<br><br>&nbsp;&nbsp;&nbsp;&nbsp;蔡元长所述太清楼侍宴记，列于前。又得保和殿曲宴、延福宫曲宴二记，今复载于左方。宣和元年九月十二日，皇帝召臣蔡京、臣王黼、臣越王俣、臣燕王似、臣嘉王楷、臣童贯、臣嗣濮王仲忽、臣冯熙载、臣蔡攸宴保和殿。臣蔡、臣蔡东曲水朝于玉华殿。上步西曲水，循荼架至大宁阁。登层峦、琳霄、骞凤、垂云亭，景物如前，林木蔽荫加胜，始至保和殿。三楹七十架，两夹阁，无彩绘饰侈，落成于八月。而高竹崇桧，已森然蓊郁。中楹置御榻东西二间，列宝玩与古鼎彝器玉器。左夹阁曰“妙有”。设古今儒书、史子楮墨，右曰“日宣”，置道家金柜玉笈之书，与神霄诸天隐文。上步前行稽古阁，有宣王石鼓，历邃古、尚古、鉴古、作古、传古、博古、秘古诸阁，藏祖宗训谟，与夏商周尊彝鼎鬲爵卤敦盘盂，汉晋隋唐书画，多不知识之者。上亲指示，为言其概。抵玉林轩，过宣和殿、列岫轩、天真阁，凝德院之东，崇石峭壁高百丈，林壑茂密，倍于昔见。过翠翘燕阁诸处，赐茶全真殿，上亲御撇注赐出乳花盈面。臣等惶恐，前曰：“陛下略君臣夷等，为臣下烹调，震悸惶怖，岂敢啜？”上曰：“可少休。”乃出宝林殿中，使凭轩传旨，留题殿壁，喻臣笔墨已具。乃题曰：<br><br>&nbsp;&nbsp;&nbsp;&nbsp;琼瑶错落密成林，桧竹交加午有阴。<br><br>&nbsp;&nbsp;&nbsp;&nbsp;恩许尘几时纵步，犹如身在五云深。<br><br>&nbsp;&nbsp;&nbsp;&nbsp;顷之就坐，女童乐作。坐间赐荔子、黄橙、金柑相间，布列前后，命师文浩剖橙分赐。酒五行，再休许至玉真轩。在保和西南庑即安妃妆阁，命使传旨曰：<br><br>&nbsp;&nbsp;&nbsp;&nbsp;雅宴酒酣添逸兴。玉真轩内看安妃。<br><br>&nbsp;&nbsp;&nbsp;&nbsp;诏臣康补其成篇。臣即题曰：<br><br>&nbsp;&nbsp;&nbsp;&nbsp;保和新殿丽秋辉，诏许尘凡到绮闱。<br><br>&nbsp;&nbsp;&nbsp;&nbsp;方是时人自谓得见妃矣。既而，但画像挂西垣，臣即以谢奏曰：<br><br>&nbsp;&nbsp;&nbsp;&nbsp;玉真轩槛暖如春，只见丹青未见人。<br><br>&nbsp;&nbsp;&nbsp;&nbsp;月里娥终有恨，鉴中姑射未应真。<br><br>&nbsp;&nbsp;&nbsp;&nbsp;须臾，中使召臣至玉华阁，上手持诗曰：“因卿有诗，况姻家自当见。”臣曰：“顷缘蓖莩，已得拜望，故敢以诗请。”上大笑。妃素妆，无珠玉饰，绰约若仙子。臣前进再拜斜谢。妃答拜，臣又拜，妃命左右掖起。上手持大觥酌酒，命妃曰：“可劝太师。”臣奏曰：“礼无不报，不审酬酢可否？”于是持瓶注酒，授使以再坐。撤女童，去羯鼓，御侍奏细乐，作兰陵王扬州散，酬觞交错。臣奏曰：“陛下乐与人同，不间高卑。日且暮，久勤圣躬不敢安。”上曰：“不醉无归。”更劝迭进行无算。臣又奏曰：“乐奏嫔纷，酒筋交错，方事宴饮，上及继述，下及故老，若朋友相与衔杯，接殷勤之劝。道旧论新，顾臣何足以当，臣请序其事，以示后世，知今日宴乐，非酒食而已。”夜漏三更五筹，众前奏丐罢始退。　　十三日臣京序延福宫曲宴记：宣和二年十二月癸已，召宰执亲王等，曲宴于延福宫。特召学士承旨，臣李邦彦、学士臣字文粹，中与示异恩也。是日，初御睿谟殿设席，如外廷赐宴之礼。然器皿肴品，瑰奇精致，非常宴比。仙韶执乐，和音曼声，合变争节，亦非教坊工人所能仿佛。上遣殿中监察行谕旨曰：“此中不同外廷，无弹奏之仪，但饮食自如。果实有余，自当携归。”酒五行，以碧玉盏，宣谕侍宴诸臣云：“前此，曲宴早坐，未尝宣劝。今出异数，少憩于殿门之东庑。”晚召赴景龙门观灯，玉华阁飞陛金碧绚辉，疑在云霄间。设衢尊钧乐于下都，人熙熙，且醉且戏，继以歌诵，示天下与民同乐之恩，真太平之盛事也。诣穆青殿，后入崆峒天，过霓桥至会宁殿。有八阁，东西对列，曰琴、棋、书、画、蔡、丹、经、香。臣等熟视之，自崆峒至八阁，所陈之物，左右上下皆琉璃也，映彻煌，心目俱夺。阁前再坐，小案玉珍异，如海陆羞鼎，又与睿谟不同。酒三行甚速，起诣殿例纵观。上语保和殿学士蔡曰：“引二翰苑仔细看，一一说与。”谆谕再三。次诣平成殿，凤烛龙灯灿然。昼，奇伟万状不可名言。上命近恃取茶具，亲手注汤击沸。少顷、白乳浮盏，而如疏星淡月，顾群臣曰：“此是布茶。”饮毕，皆顿首谢。既而坐，酒三行，后出宫人合曲，妙舞蹁跹，态有余妍，凡目创见，上谕臣邦彦、臣粹中曰：“此尽是嫔御，自来翰林不曾与此集，自卿等始。”又曰：“翰林志谁修？”太宰王黼奏云：“承旨李邦彦。”上顾邦彦曰：“好，翰林志可以尽载此事。”此儒臣荣遇，臣邦彦谢不敏。琼瑶玉杯，宣劝非一，上每亲临视使。后谓臣某曰“李承旨善饮。”乃数被特进，至夜分而罢。<br><br>&nbsp;&nbsp;&nbsp;&nbsp;德寿宫看花乾道三年三月初十日，南内遣阁长至德寿宫奏知，连日天气甚好，欲一二日间，恭邀车驾幸聚景园看花，取自圣意，选定一日。太上云：“传语官家，备见圣孝。但频频出去，不惟费用，又且劳人。本宫后园亦有几株好花，不若来日请官家过来闲看。”遂遣提举官同到南内奏过，遵依。次日进早膳后，车驾与皇后、太子过宫。起居二殿讫，先至灿锦亭进茶，宣召吴郡王曾，两府以下六员侍宴，同至后苑看花。两廊并是小内侍及幕士，效学西湖铺设，珠翠花朵，玩具匹帛及花篮闹竿市食等。许从内人关扑。次至球场，看小内侍抛彩球、蹴秋千。又至射厅，看自戏依例宣赐。回至清妍亭，看荼。就登御舟，绕堤闲游。亦有小舟数十只，供应杂艺、嘌唱、鼓板、蔬果，无异湖中。太上倚栏闲看，适有双燕掠水飞过，得旨令曾觌进词赋。遂进《阮郎归》云：<br><br>&nbsp;&nbsp;&nbsp;&nbsp;柳云庭院占风光，呢喃春昼长。<br><br>&nbsp;&nbsp;&nbsp;&nbsp;碧波新涨小池塘，双双蹴水忙。<br><br>&nbsp;&nbsp;&nbsp;&nbsp;萍散漫，絮飞扬，轻盈体态狂。<br><br>&nbsp;&nbsp;&nbsp;&nbsp;为怜流水落花香，衔将归画梁。<br><br>&nbsp;&nbsp;&nbsp;&nbsp;既登舟，知阁张抡进《柳梢青》云：<br><br>&nbsp;&nbsp;&nbsp;&nbsp;柳色初浓，余寒似水，纤雨如尘。<br><br>&nbsp;&nbsp;&nbsp;&nbsp;一阵东风，文细皱，碧水粼粼。<br><br>&nbsp;&nbsp;&nbsp;&nbsp;仙娥花月精神，奏凤管驾弦斗新。<br><br>&nbsp;&nbsp;&nbsp;&nbsp;万岁声中，九霞杯内，长醉芳春。<br><br>&nbsp;&nbsp;&nbsp;&nbsp;曾觌和进云：<br><br>&nbsp;&nbsp;&nbsp;&nbsp;桃靥红匀，梨腮粉薄，鸳径亡尘。<br><br>&nbsp;&nbsp;&nbsp;&nbsp;凤阁凌虚，龙池澄碧，芳意粼粼。<br><br>&nbsp;&nbsp;&nbsp;&nbsp;清时酒圣花神，看内苑风光又新。<br><br>&nbsp;&nbsp;&nbsp;&nbsp;一部仙韶，九重鸾杖，天上长春。<br><br>&nbsp;&nbsp;&nbsp;&nbsp;各有宣赐。次至静乐堂看牡丹，进酒三杯。太后邀太皇、官家同到刘婉容奉华堂。听摘阮奏曲罢，婉容进茶讫，遂奏太后云：“近教得二女童琼华、录华，并能琴阮、下棋、写字、画竹、背诵古文，欲得就纳与官家杂剧。”遂令各呈伎艺，并进自制阮谱三十曲。太后遂宣赐婉容宣和殿玉轴沉香槽，三峡流泉正阮，一面白玉九艺道冠，北珠绿领道氅，银绢三百匹，两会子三百万贯。是日，三殿并醉，酉牌还内。<br><br>&nbsp;&nbsp;&nbsp;&nbsp;德寿宫生辰八月二十八日，寿圣皇太后生辰。先十日，车驾过宫，先至太上处起居，次入本殿进香。以次，皇后、太子、太子妃，庄文太子妃，张娘娘已下，并进香起居。至太上内书院，进泛索，遂奏安止，还内。十二日，婉容到宫至西边门廊下，先至太上处奏起居，次入本殿进香。谕两免下阶，起居太内进香。十三日，知省及大官至宫进香，阁长就管押，进奉银绢、度牒等，并七宝金银器皿，比天中节减半。官属进香，并设有寿星及神仙书画等物。隔帘奏喏，免起居，退。次日，皇太后宅亲属到宫进香，并本宫人吏、后苑官属作院使等臣，节次进香。二十一日卯时，皇后先到宫候驾至，到太上前殿起居，次至本宫殿。官家第一班，皇后第二班，太子并妃第三班，各上寿讫。太后宅亲属上寿，并同天中节仪。太上邀官里至清心堂，进泛索，值雨不呈戏，依例支赐。午初二刻，奏办就本殿大堂西北坐官家花帽上盖。皇后三钗头冠，并赐簪花。酒至第五盏，免大衣，官里便背儿赴坐。第七盏，小刘婉容进自制《十色菊》、《千秋菊》曲，破内人琼琼、柔柔对舞。上于阁子库支赐五两数珠子，一号细色北缎十匹。太后又赐七宝花十枝，珠翠芙蓉领缘一幅。又移坐灵芝殿，有木犀处进酒。次到至乐堂再坐，至更尽后还内。<br><br>&nbsp;&nbsp;&nbsp;&nbsp;金废帝海陵诸嬖海陵为人善饰诈。初为宰相，妾媵不过三数人。及践大位，逞欲无厌。后宫诸妃十二位，又有昭仪至充媛九位，婕妤、美人、才人三位，殿直最下，其他不可数举。初即位，封岐国妃徒单氏为惠妃，后为皇后。第二娘子大氏封贵妃。第三娘子萧氏封昭容。耶律氏封修容。其后贵妃大氏进封惠妃。贞元元年，进封姝妃。正隆二年，进封元妃。昭容萧氏，天德二年特进淑妃，贞元二年，进封宸妃。修容耶律氏，大德四年进昭媛，贞元元年进昭仪，三年，进封丽妃。即位之初，后宫止此三人，尊卑之叙、等威之辨，若有可观者。及其侈心既萌，淫肆蛊惑，不可复振矣。<br><br>&nbsp;&nbsp;&nbsp;&nbsp;<font&nbsp;color='#cc0000'>昭妃阿里虎<br><br>&nbsp;&nbsp;&nbsp;&nbsp;昭妃阿里虎，姓蒲察氏，驸马都尉没里野女。初嫁宗盘子阿虎迭，阿虎迭诛，再嫁宗室南家。南家死，是时南家父突葛速为元帅，都监在南京，海陵亦从梁王宗弼在南京，欲娶阿里虎，突葛速不从，遂止。及篡位，方三日，诏遣阿里虎归父母家。阅两月，以婚礼纳之。数月，特封贤妃，再封昭妃。阿里虎嗜酒，海陵责让之，不听，由是宠衰。昭妃初嫁阿虎迭，生女重节。海陵与重节乱，阿里虎怒重节，批其颊，颇有诋訾之言。海陵闻之，愈不悦。阿里虎以衣服遗前夫之子，海陵将杀之。徒单后率诸妃嫔哀求，乃得免。凡诸妃位，皆以侍女服男子衣服，号假厕儿。有媵哥者，阿里虎与之同卧起，如夫妇。厨婢三娘以告海陵，海陵不以为过，惟戒阿里虎勿笞三娘。阿里虎榜杀之。海陵闻昭妃阁有死者，意度是三娘。曰：“若果尔，吾必杀阿里虎。”问之，果然。是月，光英生月，海陵私忌，不行戮。阿里虎闻海陵将杀之也。即不食，日焚香祷祝，冀脱死。逾月，阿里虎已委顿不知所为。海陵使人缢杀之，并杀侍婢击三娘者。<br><br>&nbsp;&nbsp;&nbsp;&nbsp;<font&nbsp;color='#cc0000'>贵妃定哥<br><br>&nbsp;&nbsp;&nbsp;&nbsp;贵妃定哥，姓唐括氏，有容色，崇义（军）节度使乌带之妻。海陵旧尝有私，侍婢贵哥与知之。乌带在镇，每遇元会生辰，使家奴葛鲁、葛温诣阙上寿。定哥亦使贵哥候问海陵，及两宫太后起居。海陵因贵哥传语定哥曰：“自古天子亦有两后者。能杀汝夫以从我乎？”贵哥归，具以海陵言告定哥。定哥曰：“少时丑恶，事已可耻。今儿女已成立，岂可为此！”海陵闻之，使谓定哥：“汝不忍杀汝夫，我将族灭汝家。”定哥大恐，乃以子乌答补为辞曰：“彼常侍其父，不得便。”海陵即召乌答补为符宝祗候。定哥曰：“事不可止矣。”因乌带醉酒，令葛温、葛鲁缢杀乌带，天宝四年七月也。海陵闻乌带死，诈为哀伤。已葬乌带，即纳定哥宫中为娘子。贞元元年，封为贵妃，大爱幸，许以为后。每同辇游瑶池，诸妃步从之。海陵嬖宠愈多，定哥希得见。一日，独居楼上，海陵与他妃同辇从楼下过，定哥望见，号呼求去，诅骂海陵。海陵阳为不闻而去。定哥自其夫时，与家奴阎乞儿通，尝以衣服遗乞儿。及为贵妃，乞儿以妃家旧人，给事本位。定哥既怨海陵疏己，欲复与乞儿通。有比丘尼三人出入宫中，定哥使比丘尼向乞儿索所遗衣服以调之。乞儿识其意，笑曰：“妃今日富贵忘我耶！”定哥欲以计纳乞儿官中，恐阍者索之，乃令侍儿以大箧盛亵衣其中，遣人载之入宫。阍者索之，见筐中皆亵衣，固已悔惧。定哥使人诘责阍者曰：“我天子妃，亲体之衣，尔故玩视何也？我且奏之！”阍者惶恐曰：“死罪。请后不敢！”定哥乃使人以箧盛乞儿，载入宫中，阍者果不敢复索。乞儿入宫十余日，使衣妇人衣，杂诸宫婢，抵暮遣出。贵哥以告海陵。定哥缢死。乞儿及比丘尼三人皆伏诛。封贵哥萃国夫人。<br><br>&nbsp;&nbsp;&nbsp;&nbsp;初，海陵既使定哥杀其夫乌带，使小底药师奴传旨定哥，告以纳之之意，药师奴知定哥与阎乞儿有奸，定哥以奴婢十八口赂药师奴，使无言与乞儿私事。定哥败，杖药师奴百五十，先是药师奴尝盗玉带当死，海陵释其罪，逐去。及迁中都，复召为小底。及药师奴既以匿定哥好事被杖后，与秘书监文俱与灵寿县主有奸，又杖二百，除名。药师奴当斩，海陵欲杖之。谓近臣曰：“药师奴于朕有功，再杖之，即死矣。”丞相李睹等执奏药师奴于法不可恕，遂伏诛。海陵以葛温、葛鲁为护卫。葛温累官常安县令，葛鲁累官襄城县令，大定初，皆除名。<br><br>&nbsp;&nbsp;&nbsp;&nbsp;<font&nbsp;color='#cc0000'>丽妃石哥<br><br>&nbsp;&nbsp;&nbsp;&nbsp;丽妃石哥者，定哥之妹，秘书监文之妻也。海陵私之，欲纳宫中，乃使文庶母按都瓜主文家。海陵谓按都瓜曰：“必出尔妇，不然我将别有所行。”按都瓜以语文，文难之。按都瓜曰：“上谓别有所行，是欲杀汝也。岂以一妻杀其身乎？”文不得已，与石哥相持恸哭而诀。是时，海陵迁都至中京，遣石哥至中都，俱纳之。海陵召文至便殿，使石哥秽谈戏文以为笑。后定哥死，遣石哥出宫。不数日，复召入，封为修容。贞元三年，进昭仪。正隆元年，封柔妃。二年，进丽妃。柔妃弥勒柔妃弥勒，姓耶律氏。天德二年，使礼部侍郎萧拱取之于汴。过燕京，拱父仲恭为燕京留守，见弥勒身形非若处女者，叹曰：“上必以疑杀拱矣。”及入宫，果非处女，明日遣出宫。海陵心疑萧拱，竟致之死。弥勒出宫数月，复召入，封为充媛。封其母张氏莘国夫人，伯母兰陵郡君萧氏为巩国夫人。萧拱妻择特懒，弥勒女兄也。海陵既夺文妻石哥，却以择特懒妻文。既而诡以弥勒之召，召择特懒入宫乱之。自后弥勒进封柔妃云。<br><br>&nbsp;&nbsp;&nbsp;&nbsp;<font&nbsp;color='#cc0000'>昭妃阿懒<br><br>&nbsp;&nbsp;&nbsp;&nbsp;昭妃阿懒，海陵叔曹国王宗敏妻也。海陵杀宗敏，而纳阿懒宫中。贞元元年，封为昭妃。大臣奏：“宗敏属近尊行，不可。”乃令出宫。修仪高氏，秉德弟里妾也。海陵杀诸宗室，释其妇女。宗本子莎鲁刺妻，宗固子胡里刺妻，胡茱来妻及里妻，皆欲纳之宫中。讽宰相奏请行之。使徒单贞讽萧裕曰：“朕嗣续未广，此党人妇女，有朕中外亲，纳之宫中何如？”裕曰：“近杀宗室，中外异议纷坛。奈何复为此耶？”海陵曰：“吾固知裕不肯从。”乃使贞自以己意讽裕，必欲裕等请其事。贞谓裕曰：“上意已有所属，公固止之，将成疾矣。”裕曰：“必不肯已，惟上择焉。”贞曰：“必欲公等白之。”裕不得已，乃具奏。遂纳之。未几，封高氏为修仪，加其父高邪鲁瓦辅国上将军。母完颜氏，封密国夫人。高氏以家事诉于海陵。自熙宗时，见悼后干政，心恶之。故自即位，不使母后得预政事。于是遣高氏还父母家。诏尚书省，凡后妃有请于宰相者，收其使以闻。<font&nbsp;color='#cc0000'>昭媛察八<br><br>&nbsp;&nbsp;&nbsp;&nbsp;昭媛察八，姓耶律氏，尝许嫁奚人萧堂古带。海陵纳之，封为昭媛。堂古带为护卫。察八使侍女习捻，以软金鹑鹌袋数枚遗之。事觉。是时，堂古带谒告在河间驿，召问之。堂古带以实对，海陵释其罪。海陵登宝昌门楼，以察八询诸后妃，手刃击之，堕门下死，并诛侍女习捻。<br><br>&nbsp;&nbsp;&nbsp;&nbsp;寿宁县主什古等寿宁县主什古，宋王宗望女也。静乐县主蒲刺及习捻，梁王宗弼女也。师姑儿，宗隽女也。皆从姊妹。混同郡召莎里古真，及其妹余都，太傅宗本女也，再从姊妹国夫人重节，宗盘女孙。再从兄之女。及母大氏表兄张定安妻奈刺忽，丽妃妹蒲鲁胡只，皆有夫，惟什古丧夫。海陵无所忌耻，使高师姑、内哥、阿姑等传达言语，皆与之私。凡妃主宗妇尝私之者，皆分属诸妃出入位下。奈刺忽出入元妃位，蒲鲁胡只出入丽妃位，莎里古真、余都出入淑妃位，什古、重节出入昭妃位，蒲刺、师姑儿出入淑妃位。<br><br>&nbsp;&nbsp;&nbsp;&nbsp;海陵使内哥召什古，先于暖位小殿，置琴、阮其中，然后召之。什古已色衰，常讥其衰老，以为笑。惟习捻、莎里古真最宠，恃势，答决其夫。海陵使习捻夫稍喝押护卫直宿，莎里古真夫撒速近侍局直宿。谓撒速曰：“尔妻年少，遇尔直宿，不可令宿于家，常令宿于妃位。”每召入，必亲伺候廊下，立久则坐于高师姑膝上。高师姑曰：“天子何劳意如此？”海陵曰：“我固以天子为易得耳，此等期会难得，乃可贵也。”每于卧内遍设地衣，裸逐以为戏。莎里古真在外为淫佚，海陵闻之大怒。谓莎里古真曰：“尔爱贵官，有贵如天子者乎？尔爱人才，有才兼文武似我者乎？尔爱娱乐，有丰富伟岸过于我者乎？”怒甚，气咽不能言。少顷，乃抚慰之曰：“无谓我闻知，便尔惭恧，遇燕会当行，亦自如，无为众所测度也，恐致非笑。”后亦屡召入焉。余都，牌印松古刺妻也。海陵尝曰：“余都貌虽不扬，而肌肤洁白可爱。”蒲刺进封寿康公主，什古进封昭宁公主，莎里古真进封寿阳县主，重节进封蓬莱县主。重节即昭妃蒲察氏所生。蒲察怒重节与海陵淫，批其颊。海陵怒蒲察氏，绞杀之。<br><br>&nbsp;&nbsp;&nbsp;&nbsp;<font&nbsp;color='#cc0000'>海陵<br><br>&nbsp;&nbsp;&nbsp;&nbsp;凡宫人在外有夫者，皆分番出入。海陵欲率意幸之，尽遣其夫往上京，妇人皆不听出外。常令教坊番至禁中，每幸妇人，必使奏乐，撤其帏帐，或使人说淫秽语于其前。尝幸室女不得，遂使元妃以手左右之。或妃嫔列坐，辄率意淫乱，使共观。或令人效其形状，以为笑。凡坐中有嫔御，海陵必自掷一物于地，使近侍环视之，他视者杀。诫宫中给使男子，于妃嫔位举首者，其目。出入不得独行，便旋须四人偕往。所司执刀监护，不由路者斩之。日入后，下阶砌行者死，告者赏之钱百万。男女仓卒误相触，先声言者赏三品官，后言者死，齐言者皆释之。<br><br>&nbsp;&nbsp;&nbsp;&nbsp;女使辟懒有夫在外，海陵封以县君，欲幸之，恶其有娠，饮以香水，躬自揉拉其腹，欲堕其胎。辟懒乞哀，欲全性命，苟得乳免，当不举。海陵不顾，竟堕其胎。蒲察阿虎迭女叉察，海陵姊庆宜公主所生，嫁秉德之弟特里。秉德诛，当连坐。太后使梧桐请于海陵，由是得免。海陵白太后，欲纳叉察。太后曰：“是儿始生，先帝亲抱至吾家养之，至于成人。帝虽舅，犹父也。不可！”其后嫁宗室安达海之子乙刺补。海陵数使人讽乙刺补出之，因而纳之。叉察与完颜守诚有好。守诚本名遏里来。事觉，海陵杀守城。太后为叉察求哀，乃释之。叉察家奴告叉察语涉不道，海陵自临问，责叉察曰：“汝以守诚死誓我耶。”遂杀之。同判大宗正阿虎里妻蒲速碗，元妃之妹。因入见元妃，海陵逼淫之。蒲速碗自是不复入宫。世宗为济南尹，海陵召夫人乌答林氏，夫人谓世宗曰：“我不行，上必杀王。我当自勉，不以相累也。”夫人行至良乡自杀。是以世宗在位二十九年，不复立后<br><br>&nbsp;&nbsp;&nbsp;&nbsp;焉。<br><br>&nbsp;&nbsp;&nbsp;&nbsp;<font&nbsp;color='#cc0000'>元顺帝<br><br>&nbsp;&nbsp;&nbsp;&nbsp;帝于内苑造龙船，委内官供奉，少监塔思不花监工，帝自制其样。船首尾长一百二十尺，广二十尺，前瓦帘棚穿廊两暖阁，后曰五殿楼子，龙身并殿宇用五彩金装。前有两爪，上用水手二十四人，身衣紫衫，金荔枝带。四带头巾，于船两旁下，各执篙一。自后宫至前宫，山下海子内往来游戏，行时其龙首眼、口、爪、尾皆动。又自制宫漏，约高六七尺，广半之。造木为匮，阴藏诸壶其中，运水上下。匮上设西方三圣殿，匮腰立玉女捧时刻筹，时至辄浮水而上。左右列二金甲神人，一悬钟，一悬钲，夜则神人自能按更而击，无分毫差。当钟、钲之鸣，狮凤在侧者皆翔舞。匮之西东有日月宫，飞仙六人立宫前，遇子午时，飞仙自能耦进度仙桥，达三圣殿，已而，复退立如前。其精巧绝出，人谓前代所鲜有。<br><br>&nbsp;&nbsp;&nbsp;&nbsp;时帝怠于政事，荒于游宴。以宫女三圣奴、妙乐奴、文珠奴等一十六人，按舞名为十六天魔，首垂发数辫，戴象牙佛冠。身被缨络，大红绡金长短裙，金杂袄，云肩，合袖天衣、缓带、鞋袜，各执加巴刺般之器，内一人执铃杵奏乐。又宫女一十一人，练槌髻，勒帕，常服，或有唐帽窄衫。所奏乐用龙笛、头管、小鼓、筝、琵琶、笙、胡琴、响板、拍板。以宦者长安迭不花管领。遇宫中赞佛，则按舞奏乐。宫官受秘密戒者得入，余不得预。<br><br>&nbsp;&nbsp;&nbsp;&nbsp;<font&nbsp;color='#cc0000'>演蝶儿（原书无目有文）<br><br>&nbsp;&nbsp;&nbsp;&nbsp;哈麻尝阴进西天僧，以运气术媚帝。帝习为之，号演蝶儿法。演蝶儿，华言大喜乐也。哈麻之妹婿，集贤学士秃鲁帖木儿，故有宠于帝。与老的沙八郎答刺马、吉的波迪、哇儿等十人，俱号倚纳。秃鲁帖木儿性好狡，帝爱之，言听计从，亦荐西番僧伽真于帝。其僧善秘密法，谓帝曰：“陛下虽尊居万乘，富有四海，不过保有见世而已。人生能几何，当受此秘密大喜乐禅定。”帝又习之。其法亦名变修法。曰演蝶儿，曰秘密，皆房中术也。帝乃诏以西天僧为司徒，西番僧为八元国师。其徒皆取良家女，或四人，或三人，奉之，谓之供养。于是帝日从事于其法，广取妇女，惟淫戏是乐。又选采女为十六天魔，舞八郎者。帝诸弟与其所谓倚纳者，皆在帝前相与亵狎，甚至男女裸处。号所处室曰暨即兀该，华言事事无碍也。君臣宣淫。而群僧出入禁中，无所禁止。丑声秽行，著闻于外，虽市井之人，亦恶闻之。<br></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'>