&nbsp;&nbsp;&nbsp;&nbsp;<h1>艳异编卷二十三·义侠部一&nbsp;乐昌</h1><br><br>&nbsp;&nbsp;&nbsp;&nbsp;<font&nbsp;color='#cc0000'>乐昌公主<br><br>&nbsp;&nbsp;&nbsp;&nbsp;陈太子舍人徐德言之妻，后主叔宝之妹，封乐昌公主，才色冠绝。时陈政方乱，德言知不相保，谓其妻曰：“以君之才容，国亡必入权豪之家，斯永绝矣。倘情缘未断，犹冀相见，宜有以信之。”乃破一镜，人执其半，约曰：“他日必以正月望日，卖于都市，我当在，即以是日访之。”及陈亡，其妻果入越公杨素之家，宠嬖殊厚。德言流离辛苦，仅能至京。遂以正月望日访于都市。有苍头卖半镜者，大高其价，皆笑之。德言直引至其居，设食，具言其故，出半镜以合之，乃题诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;镜与人俱去，镜归人不归，<br><br>&nbsp;&nbsp;&nbsp;&nbsp;无复媳娥影，空留明月辉。<br><br>&nbsp;&nbsp;&nbsp;&nbsp;陈氏得诗，涕泣不食。<br><br>&nbsp;&nbsp;&nbsp;&nbsp;素知之，枪然改容，即召德言，还其妻，仍厚遗之。闻者无不感叹。仍与德言陈氏偕饮，令陈氏为诗，曰：<br><br>&nbsp;&nbsp;&nbsp;&nbsp;今日何迁次，新官对旧官，<br><br>&nbsp;&nbsp;&nbsp;&nbsp;笑啼俱不敢，方验做人难。<br><br>&nbsp;&nbsp;&nbsp;&nbsp;遂与德言归江南，竟以终老。<br></font&nbsp;color='#cc0000'>