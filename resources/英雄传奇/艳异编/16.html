&nbsp;&nbsp;&nbsp;&nbsp;<h1>艳异编卷十三·宫掖部九</h1><br><br>&nbsp;&nbsp;&nbsp;&nbsp;<font&nbsp;color='#cc0000'>唐玄宗梅妃传梅妃，姓江氏，莆田人。父仲逊，世为医。妃年九岁，能诵《二南》。语父曰：“我虽女子，期以此为志。”父奇之，名曰采。开元中，高力士使闽越，妃笄矣。见其少丽，选归，侍明皇，大见宠幸。长安大内、大明、兴庆三宫，东都大内、上阳两宫，几四万人，自得妃，视如尘土。宫中亦自以为不及。妃善属文，自比谢女。淡妆雅服，而姿态明秀，笔不可描画。性喜梅，所居栏槛，悉植数株，上榜曰“梅亭”。梅开，赋赏至夜分，尚顾恋花下不能去。上以其所好，戏名曰“梅妃”。妃有《萧》、《兰》（《萧兰》）、《梨园》、《梅花》、《凤笛》、《玻杯》、《剪刀》、《绚窗》八（七）赋。　　是时承平岁久，海内无事。上于兄弟间极友爱，日从燕间，必妃侍侧。上命破橙往赐诸王。至汉邸，潜以足蹑妃履，登时退阁。上命连趋，报言“适履珠脱缀，缀竟当来”。久之，上亲往命妃。妃曳衣迓上，言“胸腹疾作，不果前也”，卒不至。其恃宠如此。后上与妃斗茶，顾诸王戏曰：“此‘梅精，也，吹白玉笛，作惊鸿舞，一座光辉。斗茶今又胜我矣。”妃应声曰：“草木之戏，误胜陛下。设使调和四海，烹任鼎鼐，万乘自有宪法，贱妾何能较胜负也。”上大悦。<br><br>&nbsp;&nbsp;&nbsp;&nbsp;会太真杨氏人侍，宠爱日夺，上无疏意。而二人相疾，避路而行。上尝方之英、皇，议者谓广狭不类，窃笑之。太真忌而智，妃性柔缓，亡以胜，后竟为杨氏迁于上阳东宫。后，上忆妃，夜遣小黄门灭烛，密以戏马召妃至翠华西阁，叙旧爱，悲不自胜。既而上失寤，侍御惊报曰：“妃子已届阁前，当奈何？”上披衣，抱妃藏夹幕间。太真既至，问：“‘梅精’安在？”上曰：“在东宫。”太真曰：“乞宣至，今日同浴温泉。”上曰：“此女已放屏，无并往也。”太真语益坚，上顾左右不答。太真大怒，曰：“肴核狼藉，御榻下有妇人遗舄，夜来何人侍陛下寝，欢醉至于日出不视朝？陛下可出见群臣，妾止此阁以俟驾回。”上愧甚，曳衾向屏复寝，曰：“今日有疾，不可临朝。”太真怒甚，径归私第。上顷觅妃所在，已为小黄门送令步归东宫。上怒斩之。遗舄并翠钿命封赐妃。妃谓使者曰：“上弃我之深乎？”使者曰：“上非弃妃，诚恐太真无情耳！”妃笑曰：“恐怜我则动肥婢情，岂非弃也？”妃以千金寿高力士，求词人拟司马相如为《长门赋》，欲邀上意。力士方奉太真，且畏其势，报曰：“无人解赋。”妃乃自作《楼东赋》，略曰：<br><br>&nbsp;&nbsp;&nbsp;&nbsp;玉鉴尘生，凤奁香珍。懒蝉鬓之巧梳，闲缕衣之轻练。苦寂寞于蕙宫，但凝思乎兰殿。信标落之梅花，隔长门而不见。况乃花心恨，柳眼弄愁。暖风习习，春鸟啾啾。楼上黄昏兮，听风吹而回首；碧云日暮兮，对素月而凝眸。温泉不到，忆拾翠之旧游；长门深闭，嗟青鸾之信修。忆太液清波，水光荡浮，笙歌赏宴，陪从宸旒。奏舞鸾之妙曲，乘画之仙舟。君情缱绻，深叙绸缪。誓山海而常在，似日月而亡休。奈何嫉色庸庸，妒气冲冲。夺我之爱幸，斥我乎幽宫。思旧欢之莫得，想梦著乎朦陇。度花朝与月夕，羞懒对乎春风。欲相如之奏赋，奈世才之不工。属愁吟之未尽，已响动乎疏钟。空长叹而掩袂，踌躇步于楼东。<br><br>&nbsp;&nbsp;&nbsp;&nbsp;太真闻之，诉明皇曰：“江妃庸贱，以谀词宣言怨望，愿赐死。”上默然。　　会岭表使归，妃问左右：“何处驿使来，非梅使耶？”对曰：“庶邦贡杨妃果实（荔）使来。”妃悲咽泣下。上在花萼楼，会夷使至，命封珍珠一斛密赐妃。妃不受，以诗付使者曰：“为我进御前也。”曰：<br><br>&nbsp;&nbsp;&nbsp;&nbsp;柳叶双眉久不描，残妆和泪污红绡。<br><br>&nbsp;&nbsp;&nbsp;&nbsp;长门自是无梳洗，何必珍珠慰寂寞。<br><br>&nbsp;&nbsp;&nbsp;&nbsp;上览诗，怅然不乐。令乐府以新声度之，号《一斛珠》，曲名是此始。后禄山犯闭，上西幸，太真死。及东归，寻妃所在，不可得。上悲，谓兵火之后，流落他处。诏：“有得之，官二秩，钱百万。”访搜不知所在。上又命方士飞神御气，潜经天地，亦不可得。有宦者进其画真，上言：“甚似，但不活耳。”诗题于上，曰：<br><br>&nbsp;&nbsp;&nbsp;&nbsp;忆昔娇妃在紫宸，铅华不御得天真。<br><br>&nbsp;&nbsp;&nbsp;&nbsp;霜绡虽似当时态，争奈娇波不顾人。<br><br>&nbsp;&nbsp;&nbsp;&nbsp;读之泣下，命模像刊石。后上暑月昼寝，仿佛见妃隔竹间泣，含涕障袂，如花蒙雾露状。妃曰：“昔陛下蒙尘，妾死乱兵之手。哀妾者埋骨池东梅株旁。”上骇然流汗而寤。登时令往太液池发视之，无获。上益不乐。忽悟温泉汤池侧有梅十余株，岂在是乎！上自命驾，令发现。才数株，得尸，裹以锦，盛以酒槽，附土三尺许。上大恸，左右莫能仰视。视其所伤，胁下有刀痕。上自制文诔之，以妃札易葬焉。<br><br>&nbsp;&nbsp;&nbsp;&nbsp;赞曰：明皇自为潞州别驾，以豪伟闻。驰骋犬马杜之间，与侠少游。用此起支庶，践尊位，五十余年，享天下之奉，穷奢极侈，子孙百数，其阅万方美色众矣。晚得杨氏，变易三纲，浊乱四海，身废国辱，思之不少悔，是固有以中其心，满其欲矣。江妃者，后先其间，以色为所深嫉，则其当人主者，又可知矣。议者谓：或覆宗，或非命，均其媚忌自取。殊不知明皇耄而忮忍，至一日杀三子，如轻断蝼蚁之命。奔窜而归，受制昏逆，四顾嫔嫱，斩亡俱尽，穷独苟活，天下哀之。《传》曰“以其所不爱及其所爱”，盖天所以酬之也。报复之理，毫发不差，是岂特两女子之罪哉！<br><br>&nbsp;&nbsp;&nbsp;&nbsp;东舞女宝历二年，东贡舞女二人，一日“飞燕”，二曰“轻凤”。修眉伙首，兰气融冶，冬不纩衣，夏无汗体。所食多荔枝、榧实、金屑，龙脑之类。戴轻金雅冠，罗衣，无缝而成，其文织巧，人未之识。轻金冠以金丝结之，为鸾凤之状，仍饰以五彩细珠，玲珑相续可高一尺，称之为三二分。上更琢玉芙蓉以为二女歌舞台。每夜歌舞一发，如鸾凤之音，百鸟莫不翔集其上，及于庭际，舞态艳逸，非人间所有。每歌罢，上令内人藏之金屋宝帐，盖恐风日故也。由是宫中语曰：“宝帐香重重，一双红芙蓉。”<br><br>&nbsp;&nbsp;&nbsp;&nbsp;<font&nbsp;color='#cc0000'>文宗<br><br>&nbsp;&nbsp;&nbsp;&nbsp;大和九年，诛王涯、郑注后，仇士良专权恣意，上颇恶之。或登临游幸，虽百戏骈罗，未尝以为乐。往往膛目独语，左右莫敢进问。因题曰：<br><br>&nbsp;&nbsp;&nbsp;&nbsp;替路生春草，上林花满枝。<br><br>&nbsp;&nbsp;&nbsp;&nbsp;凭高何限意，无复侍臣知。<br><br>&nbsp;&nbsp;&nbsp;&nbsp;偶于内殿前看牡丹，翘足凭栏，忽吟舒元舆《牡丹赋》云：“俯者如愁，仰者如语。合者如咽。”吟罢，方省元舆词，不觉叹息。良久，位下沾臆。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;时有宫人沈阿翘，为上舞《河满子》，调声风态，卒皆宛畅。曲罢，上赐金臂环，即问其从来。阿翘曰：“妾本吴元济之伎女。济败，因以声得为宫人。”俄又进白玉方响，云：“吴元济所与也。”光明皎洁，可照十数步。言犀，捶即响犀也。凡物有声，乃响应其中焉。架则云檀香也，而文彩若云霞之状，芬馥着人，则弥月不散。制度精妙，固非中国所有。上因令阿翘奏《凉州曲》，音韵清越，听者无不凄然，咸谓之天上乐。乃选内人与翘为弟子焉。<br><br>&nbsp;&nbsp;&nbsp;&nbsp;<font&nbsp;color='#cc0000'>武宗贤妃王氏传<br><br>&nbsp;&nbsp;&nbsp;&nbsp;王氏，邯郸人。失其世，年十三，善歌舞，得入宫中。穆宗以赐颖王。性机悟。开成末，王嗣帝位，妃阴为助画，故进号“才人”，遂有宠。状纤颀，颇类帝。每畋苑中，才人必从袍而骑，容服光宠，略同至尊，相与驰出入，观者莫知孰为帝也。帝欲立为后，宰相李德裕曰：“才人元子，且家不素显，恐贻天下议。”乃止。　　帝稍惑方士说，欲饵药长年，后浸不豫，才人每谓亲近曰：“陛下日燎丹，意取不死。肤泽稍槁，吾心忧之。”俄而疾侵。才人侍左右，帝熟视曰：“吾气奄奄，情虑耗尽，顾与汝辞。”答曰：“陛下大福未艾，安语不祥？”帝曰：“脱如我言，奈何？”对曰：“陛下万岁后，妾得以殉。”帝不复言。及大渐，才人悉取所常贮，散遗宫中。审帝已崩，即自经幄下。当时嫔媛，虽常妒才人专上者，返皆义才人，为之感恸。宣宗即位，嘉其节，赠“贤妃”，葬端陵之柏城。<br><br>&nbsp;&nbsp;&nbsp;&nbsp;<font&nbsp;color='#cc0000'>南唐后主昭惠后周氏后主昭惠后周氏，小字蛾皇，大司徒宗之女，甫十九岁，归于王宫。通书史，善音律，尤工琵琶。元宗赏其艺，取所御琵琶，时谓之烧槽者赐焉，烧槽之说，即蔡邕焦桐之义，或谓焰材而断之，或谓因而存之。<br><br>&nbsp;&nbsp;&nbsp;&nbsp;元宗南幸豫章，诏旨存问，以令妇称。后主即位，册为国后。后虽在妙龄，妇顺母仪，宛如老成。唐之盛时，《霓裳羽衣》，最为大曲。罹乱，瞽师旷职，其音遂绝。后主独得其谱，乐工曹生亦善琵琶，按谱粗得其声，而未尽善也。后辄变易讹谬，颇去洼淫，繁手新音，清越可听。后主尝演《念家山》旧曲，后复作《邀醉舞》、《恨来迟》新破，皆行于时。中书舍人徐铉闻《霓裳羽衣》曰：“法曲终慢，而此声太急，何耶？”曹生曰：“其本实慢，而宫中有人易之，然非吉征也。”岁余，周后子母继死，后主国步浸微。音之所起，实由人心，而蝉缓噍杀，治乱应之，岂虚言乎？<br><br>&nbsp;&nbsp;&nbsp;&nbsp;后生三子，皆秀嶷。其季仲宣，标字清峻，后尤钟爱，自鞠视之。后既病，仲宣甫四岁，保育于别院。忽遘暴疾，数日卒。后闻之，哀号颠仆，遂致大渐。后主朝夕视食，药非亲尝不进，衣不解带者累夕。后虽病亟，爽迈如常，谓后主曰：“婢子多幸，托质君门，冒宠乘华，凡十载矣。女子之荣，莫过于此。所不足者，子殇身殁，无以报德。”遂以元宗所赐琵琶及常臂玉环，亲遗后主。又自为书，请薄葬。越三日，沐浴正衣妆，自内含玉，殂于瑶光殿之西室。时乾德二年十二月甲戌也，享年二十有九。明年正月王午，迁灵柩于园寝。后主哀苦，骨立，杖立而后起。（讥之也。何讥尔？以太后在故也。）<br><br>&nbsp;&nbsp;&nbsp;&nbsp;自为诔曰：天长地久，嗟嗟蒸民。嗜欲既胜，悲叹纠纷。缘情攸宅，触事来津。赀盈世逸，乐鲜愁殷。沉乌逞兔，茂夏凋春。年弥念旷，得故亡新。阙景颓岸，世阅川奔。外物交感，犹伤昔人。诡梦高唐，诞夸洛浦。联单曲平虚，亦悯终古。况我心摧，兴哀有地，苍苍何辜，歼予伉俪，窈窕难追，不禄于世。玉润珠融，殒然破碎。柔仪俊德，孤映双纤。鲜挺秀，婉娈开扬。艳不至冶，慧或亡伤。盘迪奚诫，慎肃惟常。佩环爱节，造次有章。含颦发笑，擢秀胜芳。鬓云留鉴，眼彩飞光。情澜春媚，爱语风香。瑰姿禀异，金冶昭样。娩容亡犯，均教多方。茫茫独逝，舍我何乡。昔我新婚，燕尔情好。媒亡劳辞，筮亡违报。归妹邀终，咸交协兆。俯仰同心，绸缪是道。执子之手，与子偕老。今也如何，不终往告。呜呼哀哉！志心既达，孝爱克全。殷勤柔握，力危言。遗情盼盼，哀泪涟涟。何为忍心，览此哀编。绝艳易调，连城易脆。实曰能容，壮心是醉。信美堪餐，朝饥是慰。如何一旦，同心旷世。呜呼哀哉！丰才富艺，女也克肖。采戏传能，弈棋逞妙。媚动澄眸，歌萦柔调，小鼗质，奇器传华。翠虬一举，红袖飞花。情驰天降，思栖云涯。发扬掩抑，纤紧洪奢。穷幽极致，莫得微暇。审音者仰止，达乐者兴嗟。曲演来迟，破传邀舞。利拨迅手，吟商逞羽。制革常调，法移往度。剪遏繁态，蔼成新矩。霓裳旧曲，韬音沦世。失味齐音，犹伤孔氏。故国遗声，忍乎湮坠。我稽其美，尔扬其秘。程度余律，重新雅制。非子而谁，诚吾有类。今也则亡，永从遐逝。呜呼哀哉！该兹硕美，郁此房风。事传遐祀，人难与同。式瞻虚馆，空寻所踪。追悼良时，心存目忆，景旭雕薨，风和绣额。燕燕交音，洋洋接色。蝶乱落花，雨晴寒食。接辇穷欢，是宴是息。含桃荐实，畏日流空。林调晚箨，莲舞疏红。烟轻丽服，雪莹修容。纤眉范月，高髻凌风。辑柔尔颜，何乐靡从。蝉响吟愁，槐凋落怨。四气穷哀，革此秋晏。我心亡忧，物莫能乱。弦尔清商，艳尔醉盼，情如何其，式歌且宴。寒生蕙帷，雪舞兰堂。珠笼暮卷，金炉夕香。丽尔渥丹，婉尔清扬。厌厌夜饮，予何尔忘。年去年来，殊欢逸赏。不足光阴、先怀帐快。如何倏然，已为畴曩。呜呼哀哉！孰谓逝者，荏苒弥疏。我思妹于，永念犹切。爱而不见，我心毁如。寒暑斯疚，吾宁御诸。呜呼哀哉！万物无心，同烟若故。惟日惟月，以阴以雨。事则依然，人乎何所。悄悄房栊，孰堪其处。呜呼哀哉！佳名镇在，望月伤娥。双眸永隔，见镜无波。皇皇望绝，心如之何。草树苍苍，哀摧无际。历历前欢，多多遗致。丝竹声悄，绮罗香查。想涣乎忉怛，恍越乎惟悴，呜呼哀哉！岁云暮兮，无相见期。情瞀乱兮，谁将因依。维昔之时兮，亦如此；维今之心兮，不如斯。呜呼哀哉！神之不仁兮，敛怨为德。既取我子兮，又毁我室。镜重轮兮何年，兰袭香兮何日？呜呼哀哉！天漫漫兮愁云噎，空暖暖兮愁烟起。蛾眉寂寞兮闲佳城，哀寝悲氛兮竟徒尔。呜呼哀哉！日月有时兮龟蓍既许，萧前凄咽兮旗常是举。龙一驾兮亡来辕，金屋千秋兮永无主，呜呼哀哉！木交枸兮风索索，鸟相鸣兮飞翼翼。吊孤影兮孰我哀，私自怜兮痛亡极。呜呼哀哉！应寤皆感兮何响不哀，穷求弗获兮此心隳摧。号亡声兮何续，神求逝兮长乖。鸣呼哀哉！杳杳香魂，茫茫天步，血抚榇，邀子何所。苟云路之可穷，冀传情于方士。呜呼哀哉！<br><br>&nbsp;&nbsp;&nbsp;&nbsp;每于花朝月夕，无不伤怀。如：<br><br>&nbsp;&nbsp;&nbsp;&nbsp;又见桐花发旧枝，一楼烟雨暮凄凄。<br><br>&nbsp;&nbsp;&nbsp;&nbsp;凭栏惆怅人谁会，不觉然泪眼低。<br><br>&nbsp;&nbsp;&nbsp;&nbsp;层城亡复见娇姿，佳节缠哀不自持。<br><br>&nbsp;&nbsp;&nbsp;&nbsp;空有当年旧烟月，芙蓉池上哭蛾眉。<br><br>&nbsp;&nbsp;&nbsp;&nbsp;皆因后作。<br><br>&nbsp;&nbsp;&nbsp;&nbsp;又尝与后移植梅花于瑶光殿之西，及花时而后己殂，因成诗见意曰：<br><br>&nbsp;&nbsp;&nbsp;&nbsp;殷勤移植地，曲槛小栏边。<br><br>&nbsp;&nbsp;&nbsp;&nbsp;共约重芳日，还忧不盛妍。<br><br>&nbsp;&nbsp;&nbsp;&nbsp;阻风开步障，乘月溉寒泉。<br><br>&nbsp;&nbsp;&nbsp;&nbsp;谁料花前后，蛾眉却不全。<br><br>&nbsp;&nbsp;&nbsp;&nbsp;此不特叙其幽思，且以兴内助之艰难，而不得与之同乐。<br><br>&nbsp;&nbsp;&nbsp;&nbsp;又云：失却烟花主，东君不自知。<br><br>&nbsp;&nbsp;&nbsp;&nbsp;清香更何用，犹发去年枝。<br><br>&nbsp;&nbsp;&nbsp;&nbsp;此足以见光景于人无情，而人于景物，不可认而有之也。悲夫！<br><br>&nbsp;&nbsp;&nbsp;&nbsp;至于书灵笺手巾云：<br><br>&nbsp;&nbsp;&nbsp;&nbsp;浮生苦憔悴，壮岁失婢娟。<br><br>&nbsp;&nbsp;&nbsp;&nbsp;汗手遗香渍，痕眉染黛烟。<br><br>&nbsp;&nbsp;&nbsp;&nbsp;书琵琶背云：<br><br>&nbsp;&nbsp;&nbsp;&nbsp;自肩如削，难胜数缕。<br><br>&nbsp;&nbsp;&nbsp;&nbsp;天香留凤尾，余暖在檀槽。<br><br>&nbsp;&nbsp;&nbsp;&nbsp;触物寓意类如此。<br><br>&nbsp;&nbsp;&nbsp;&nbsp;初，烈祖为刺史时，后父宗给使左右。及赞禅代，尤为亲信。元宗以宗为社稷元老，故聘其女为吴王妃，克相其夫，显于诸子，而身居国母，可谓贤也。陵曰“懿陵”，谥“昭惠”。方是时，南唐虽去帝号，而其余制度，尚未减损，如元宗之葬，犹称皇帝，故昭惠虽谓之国后，而群臣国人皆称曰“皇后”焉。<br><br>&nbsp;&nbsp;&nbsp;&nbsp;后主继室周后后主继室周后，昭惠之母弟也。警敏有才思，神采端静。昭惠感疾，后常出入卧内，而昭惠未之知也。一日，因立帐前，昭惠惊曰：“妹在此耶？”后幼未识嫌疑，即以实告，曰：“既数日矣。”昭惠恶之，返卧不复顾。昭惠殂，后未胜礼服；待年宫中。<br><br>&nbsp;&nbsp;&nbsp;&nbsp;明年，钟太后殂，后主服丧，故中宫位号，久而未正。至开宝元年，始议立后为国后。南唐享国日浅，而三世皆娶于藩邸，故国主婚礼，议者不一。诏中书舍人徐铉、知制浩潘佑与礼官参议。铉曰：“婚礼古不用乐。”佑以为今古不相沿袭，固请用乐。铉曰：“案古房乐无钟鼓。”佑曲引诗“窈窕淑女，钟鼓乐之”，则房乐宜有钟鼓矣。后初见君，《后魏书》有“后先拜后起，帝后拜先起”之文，因此以为夫妇之礼、人伦之本、承祖宗、主祭祀、请答拜。佑以为王者婚礼，不可与庶人同，请不答拜。又车服之制，互有矛盾，议久不决。后主令文安郡公徐游评其是非。时佑方宠用，游希旨奏佑为是。既而，游病疽。铉戏谓人曰：“周、孔亦有崇乎？”将纳采，后主先令校鹅代白雁，被以文绣，使御书侈靡不经，类如此。及亲迎，民庶观者，或登屋极，至有坠瓦而毙者。后自昭惠租，常在禁中，后主乐府词有：“衩袜步香阶，手提金缕鞋”之类，多传于外，至纳后乃成礼而已。翌日，大宴群臣。韩熙载以下，皆为诗以讽焉，而后主不之谴。<br><br>&nbsp;&nbsp;&nbsp;&nbsp;归于京师，去号位，从夫之爵。太平兴国三年，陇西公薨，周氏亦薨。<br><br>&nbsp;&nbsp;&nbsp;&nbsp;后主保仪黄氏后主保仪黄氏，世为江夏人。父守忠，遇乱流徙湘湖，事马氏为裨将。马希萼之难，守忠死之。边镐下湖南，得黄氏。甫数岁，奇其貌，内后宫。后主即位，选为保仪。容态幸鹿，冠绝当世。顾盼颦笑，无不妍姣。其书学技能，皆出于天性。后主虽属意，会小周专房，由是进御稀，而吕秩不加，第以掌墨宝而已。黄氏服勤，降体以事小周，故同时美女，率多遇害，而黄氏独不遭谴，以其事之尽也。<br><br>&nbsp;&nbsp;&nbsp;&nbsp;初元宗、后主皆妙于笔札，博收古书，有献者，厚赏之，宫中图籍万卷，尤多钟、王墨迹，皆系保仪所掌。都城将陷，后主谓黄氏曰：“此皆吾所保，惜哉！城若不守，即焚之，无使散逸。”及城陷，图籍皆炀，靡有遗者。黄氏随后主俘至京师卒。　　女冠耿先生耿先生，江表将校耿谦之女也，少而明慧，有姿色，颇好书，稍为诗句，往往有嘉者。而明于道术，能拘制鬼魅。通于黄白之术，变怪之事，奇伟恍惚，莫知其何从得也。保大中，江淮富盛。上好文雅，悦异常之事，召之人宫，盖观其术。不以贯鱼之列待，特处之别院，号曰“先生”。先生常被碧霞彼，见上精采卓逸，言词朗畅。手如鸟爪，不便于用，饮食皆仰于人。复不喜行宫中，常使人抱持之，每为诗句题于墙壁，自称“比大先生”，亦莫知其旨也。先生之术，不常的然发扬，于遇事则应昭然而彰，上益以此重之也。<br><br>&nbsp;&nbsp;&nbsp;&nbsp;始入官，问以黄白之事，试之皆验，益复为之，而简易不烦。上尝因暇，顾谓先生曰：“此皆因火以成之。苟不须火，其能成乎？”先生曰：“试为之，殆亦可。”上乃取水银，以纸重复裹之，封题甚密，先生内于怀中。良久，忽若裂帛声，先生笑曰：“陛下常不信下妾之术，今日而观，可复不信耶？”将以呈上。上周视，题处如旧，发之，已为银矣，又尝大雪，上戏谓曰：“先生能以雪为银乎？”先生曰：“亦可。”乃取雪，削之为银锭状，先生自投于炽炭中，灰埃堂起，徐以炭周覆。过食顷，曰：“可矣。”乃持以出，赫然洞赤，置之于地，及冷烂然为银锭，而刀迹具在，反视其下，若垂酥滴乳之状，盖初为火之所融释也。于是，先生所作雪银甚多。上诞日，每作器用，献以为寿。<br><br>&nbsp;&nbsp;&nbsp;&nbsp;又多巧思，所作必过于人。南海尝贡奇物，有蔷薇水。龙脑浆。蔷薇水，香郁烈；龙脑浆，补男子。上实宝之。每以龙脑调酒服之，香气连日，不绝于口。亦以赐近臣。先生曰：“此未为佳也。”上曰：“先生岂能为之？”曰：“试为，应亦可。”乃取龙脑，以细绢袋悬于琉璃瓶中。上亲封题之，置酒于其侧，而观之。食顷，先生曰：“龙脑已浆矣。”上自起附耳听之，果闻滴沥声。且复饮。少选，又视之，见琉璃瓶中，湛然如勺水矣。明日发之，已半瓶，香气酷烈，逾于旧者远矣。　　先生后有孕。一日谓上曰：“妾此夕当产神孙圣子，诚在此耳。请备生产所用之物。”上悉为设之，复令宫人宿于室中。夜半，烈风震雷，人皆悸怖。是夜，不复产。明旦，先生腹已消如常人。上惊问之，先生曰：“昨夜雷电中生子，已为神物持去，不可得矣。”<br><br>&nbsp;&nbsp;&nbsp;&nbsp;先生嗜酒，至于男女大欲，亦复同于常。后竟以疾终。古者，神仙多晦迹混俗，先生岂其人乎？余顷在江南，尝闻其事。而宫掖秘奥，说者多异同。及江南平，在京师尝与徐率更游，即义祖之孙也。宫中之事，悉能知之。因就质之，备为余言。<br><br>&nbsp;&nbsp;&nbsp;&nbsp;后主（凡二条）李煜归朝后，郁郁不乐，见于词语。在赐第七夕，命故伎作乐闻于外，太宗怒，又传“小楼昨夜又东风”，并坐之，遂被祸。龙衮江南录云：“李国主小周后，随后主归朝，封郑国夫人。例随命妇入宫，每一入辄数日，出必大位，骂后主声闻于外，后主多宛转避之。又韩玉汝家，有李国主归朝后与金陵旧宫人书<br><br>&nbsp;&nbsp;&nbsp;&nbsp;云：此中日夕以眼泪洗面。<br><br>&nbsp;&nbsp;&nbsp;&nbsp;又，李煜在国征行娼家，遇一僧张席、惺遂为不速之客。僧酒令讴吟吹弹，莫不高了。见煜明俊蕴藉，契合相爱重。煜乘醉大书石壁曰：浅斟低唱，偎红倚翠，大师鸳鸯，寺主传持，风流教法。<br><br>&nbsp;&nbsp;&nbsp;&nbsp;久之，僧拥妓之屏帷。惺徐步而出，僧妓竟不知。煜尝密谕徐铉，铉因言于所亲焉。<br><br>&nbsp;&nbsp;&nbsp;&nbsp;大体双刘昏纵角出，得波斯女，年破瓜，丰鹞而慧艳，善淫，曲尽其妙。嬖之，赐号“媚猪”。延方士求健阳法，久乃得，多多益办。好观人交，选恶少年配以雏宫人，皆妖俊美健者，就后园褫衣，使露而偶。扶媚猪巡行览玩，号曰：“大体双”，又择新采异与媚猪对。鸟兽见之，孰亦作合。<br><br>&nbsp;&nbsp;&nbsp;&nbsp;蜀徐太后太妃《左传》昭公二十八年，叔向之母，日子虚之妻，杀三夫，一君一子一国两卿矣，可开惩乎？吾闻之，甚美必有甚恶，此春秋为深诫矣。<br><br>&nbsp;&nbsp;&nbsp;&nbsp;前蜀，徐公有女焉。徐写其二女真以感太祖，太祖遂纳之，各有子焉。长曰翊圣太妃，生彭王；次曰顺圣太后，生后主。后主性多狂率，不守宗桃。频岁省方，政归国母，多行教令，淫录重臣，乾德中，姊妹以巡札圣境为名，恣风月烟花之胜。惟驾辎于绿野，拥金翠于青山。倍役生灵，颇销经费。凡经过之所，宴寝之宫，皆有篇章刊于玉石，自秦汉以来，后妃省方，未有富贵如斯之盛也。　　顺圣太后题青城面山丈人观诗曰：早与元妃慕至元，同脐灵岳访真仙。<br><br>&nbsp;&nbsp;&nbsp;&nbsp;当时信有壶中景，今日亲来洞里天。<br><br>&nbsp;&nbsp;&nbsp;&nbsp;仪仗影交寥廓外，金丝声揭翠微巅。<br><br>&nbsp;&nbsp;&nbsp;&nbsp;惟惭未至华胥理，徒卜升平万万年。<br><br>&nbsp;&nbsp;&nbsp;&nbsp;翊圣太妃继曰：　　获陪翠辇喜殊常，同陟仙坛岂厌长<br><br>&nbsp;&nbsp;&nbsp;&nbsp;不羡乘鸾入烟雾，此中便是五云乡<br><br>&nbsp;&nbsp;&nbsp;&nbsp;顺圣太后又题谒丈人观先帝圣容云：<br><br>&nbsp;&nbsp;&nbsp;&nbsp;圣帝归梧野，躬来谒圣颜，<br><br>&nbsp;&nbsp;&nbsp;&nbsp;旋登三径路，似涉九疑山。<br><br>&nbsp;&nbsp;&nbsp;&nbsp;日照惟岚迫，云横积翠间。<br><br>&nbsp;&nbsp;&nbsp;&nbsp;斯修封禅礼，方俟再跻攀。<br><br>&nbsp;&nbsp;&nbsp;&nbsp;栩圣太妃继曰：<br><br>&nbsp;&nbsp;&nbsp;&nbsp;共谒御容仪，还同在禁闱。<br><br>&nbsp;&nbsp;&nbsp;&nbsp;笙歌喧玉殿，彩仗耀金徽。<br><br>&nbsp;&nbsp;&nbsp;&nbsp;清泪沾罗袂，红霞拂绣衣。<br><br>&nbsp;&nbsp;&nbsp;&nbsp;九嶷山水远，无路继湘妃。顺圣又题谒丈人观先帝圣像云：　　千寻绿幛夹流溪，登眺因知海岳低。<br><br>&nbsp;&nbsp;&nbsp;&nbsp;瀑布迸舂石碎，轮横剪翠峰齐。<br><br>&nbsp;&nbsp;&nbsp;&nbsp;步粘苔薛龙桥滑，目闪烟萝鸟径迷。<br><br>&nbsp;&nbsp;&nbsp;&nbsp;莫道穹天无路到，此山便是碧云梯。<br><br>&nbsp;&nbsp;&nbsp;&nbsp;翊圣太妃继曰：登寻丹壑到玄都，接日红霞照座隅。<br><br>&nbsp;&nbsp;&nbsp;&nbsp;即问周回岩上看，似看鲁进画图无。顺圣又题金华宫曰：<br><br>&nbsp;&nbsp;&nbsp;&nbsp;再到金华顶，玄都访道回。<br><br>&nbsp;&nbsp;&nbsp;&nbsp;云披分景象，黛锁显楼台。<br><br>&nbsp;&nbsp;&nbsp;&nbsp;雨涤前山净，风吹去路开。<br><br>&nbsp;&nbsp;&nbsp;&nbsp;翠屏夹流水，何必羡蓬莱。<br><br>&nbsp;&nbsp;&nbsp;&nbsp;翊圣太妃继曰：碧烟红雾扑人衣，露宿粘苔百径危。<br><br>&nbsp;&nbsp;&nbsp;&nbsp;风巧解吹松上曲，蝶娇频采脸边脂。<br><br>&nbsp;&nbsp;&nbsp;&nbsp;同寻僻径思携手，暗指遥山学画眉。<br><br>&nbsp;&nbsp;&nbsp;&nbsp;好把身心清静处，角冠霞彼事希夷。<br><br>&nbsp;&nbsp;&nbsp;&nbsp;顺圣又题丹景山至德寺云：周回云水游丹景，回辇真成眺上方。<br><br>&nbsp;&nbsp;&nbsp;&nbsp;晴日晓升金晃耀，寒泉夜落玉了当。<br><br>&nbsp;&nbsp;&nbsp;&nbsp;松梢月转禽栖影，柏径风牵麝食香。<br><br>&nbsp;&nbsp;&nbsp;&nbsp;虔六铢宜祷祝，惟期圣祚保遐昌。<br><br>&nbsp;&nbsp;&nbsp;&nbsp;翊圣继曰：<br><br>&nbsp;&nbsp;&nbsp;&nbsp;丹景山头宿梵宫，玉轩金辂驻遥空。<br><br>&nbsp;&nbsp;&nbsp;&nbsp;军持无水注寒碧，兰若有花开晚红。<br><br>&nbsp;&nbsp;&nbsp;&nbsp;武土尽排青障下，内人皆在讲筵中。<br><br>&nbsp;&nbsp;&nbsp;&nbsp;我家帝子专王业，积善终期四海同。<br><br>&nbsp;&nbsp;&nbsp;&nbsp;顺圣又题彭州平阳宫云：<br><br>&nbsp;&nbsp;&nbsp;&nbsp;寻真游胜境，巡礼到阳平。<br><br>&nbsp;&nbsp;&nbsp;&nbsp;水远波澜碧，山高气象清。<br><br>&nbsp;&nbsp;&nbsp;&nbsp;殿严孙氏貌，碑暗系师名<br><br>&nbsp;&nbsp;&nbsp;&nbsp;夜月登坛醮，松风森碧声。<br><br>&nbsp;&nbsp;&nbsp;&nbsp;翊圣继曰：<br><br>&nbsp;&nbsp;&nbsp;&nbsp;云浮翠辇庙阳平，真似骏鸾至上清。<br><br>&nbsp;&nbsp;&nbsp;&nbsp;风起半崖闻虎啸，雨来当面见龙行。<br><br>&nbsp;&nbsp;&nbsp;&nbsp;晚寻水涧听松韵，夜上星坛看月明。<br><br>&nbsp;&nbsp;&nbsp;&nbsp;长恐前身居此境，玉皇教向锦城生。<br><br>&nbsp;&nbsp;&nbsp;&nbsp;顺圣又题州三学山坐夜看圣灯云：<br><br>&nbsp;&nbsp;&nbsp;&nbsp;虔祷游灵境，元妃夙志同。<br><br>&nbsp;&nbsp;&nbsp;&nbsp;玉香焚静夜，银烛炫辽空。<br><br>&nbsp;&nbsp;&nbsp;&nbsp;漱云根月，钟敲桧抄风。<br><br>&nbsp;&nbsp;&nbsp;&nbsp;印金标圣迹，飞石显神功。<br><br>&nbsp;&nbsp;&nbsp;&nbsp;满望天涯极，临西日脚红。<br><br>&nbsp;&nbsp;&nbsp;&nbsp;猿来斋室上，僧集讲筵中。<br><br>&nbsp;&nbsp;&nbsp;&nbsp;顿觉超三界，浑疑证六通。<br><br>&nbsp;&nbsp;&nbsp;&nbsp;愿成修偃事，社稷保延洪。诩圣继曰：<br><br>&nbsp;&nbsp;&nbsp;&nbsp;圣灯千万炬，旋向碧云生。<br><br>&nbsp;&nbsp;&nbsp;&nbsp;细雨湿不暗，好风吹更明。<br><br>&nbsp;&nbsp;&nbsp;&nbsp;磬敲金地响，僧唱梵天声。<br><br>&nbsp;&nbsp;&nbsp;&nbsp;若说无心法，此光如有情。顺圣又题天回云：<br><br>&nbsp;&nbsp;&nbsp;&nbsp;因寻灵境散幽情，千里江山暂得行。<br><br>&nbsp;&nbsp;&nbsp;&nbsp;即恨炳光看未足，却驱金翠入龟城。翊圣继曰：<br><br>&nbsp;&nbsp;&nbsp;&nbsp;翠江亭近玉京，梦魂犹自恋青城。<br><br>&nbsp;&nbsp;&nbsp;&nbsp;比来出看江山景，尽被江山看出行。<br><br>&nbsp;&nbsp;&nbsp;&nbsp;议者以为翰林之事，非妇人女子之能，所以谢女无长城之志，空振才名；班姬有团扇之辞，亦彰淫志。今徐氏逞乎妖志，饵自幸臣，假以风骚，庇其游幸。取女史一时之美，为游人旷代之嗤。及唐朝兴吊伐之师，遇蜀国有荒淫之主，三军不战，束手而降。良由子母盘游，君臣陵替之所致。于是亡一君，后主名衍，破一国蜀杀九子：彭王宗鼎，忠王宗贤，褒王宗纪，兴王宗泽，汝王宗献，雅王宗辂，资王宗霸，子承祧、承纪；诛十臣：王宗弼，王宗勋，李周辂，韩昭，景润澄，宗先嗣，欧阳晃，王承伏，萧怀武；殄灭万家，流移百郡。其次六宫嫔御，坐红绿于征途；十宅公主，碎金珠于逆旅。掖子虚之宝，无以比方。故兴圣太子随军仁裕有咏后主出降诗曰：<br><br>&nbsp;&nbsp;&nbsp;&nbsp;蜀朝昏主出降时，衔壁牵羊例击旗。<br><br>&nbsp;&nbsp;&nbsp;&nbsp;二十万军高拱手，更无一个是男儿。<br><br>&nbsp;&nbsp;&nbsp;&nbsp;有蜀僧远公有《伤废国》诗曰：<br><br>&nbsp;&nbsp;&nbsp;&nbsp;乐极悲来数有涯，歌声才歇便兴嗟。<br><br>&nbsp;&nbsp;&nbsp;&nbsp;牵羊废主寻倾国，指鹿奸臣尽破家。<br><br>&nbsp;&nbsp;&nbsp;&nbsp;丹禁夜凉空锁月，后庭春暖谩开花。<br><br>&nbsp;&nbsp;&nbsp;&nbsp;两朝帝业空成梦，陵树苍苍噪暮鸦。<br><br>&nbsp;&nbsp;&nbsp;&nbsp;王衍（原书无目有文）王衍，字化源，建幼子，即位年十八。时梁贞明五年也，立妃周氏为皇后。十月，诏选良家女二十人备后宫。二年八月，衍北巡，以宰相王锴判六军诸卫事，旌旗戈甲，百里不绝。衍戎装，被金甲，珠帽锦袖，执弓挟矢。百姓望之，谓如灌口神。至汉州驻西湖，与宫人泛舟奏乐，饮常弥日，九月，驻军西县，自西县泛至益昌，泛舟巡阆中。舟子皆衣锦绣。衍自制《水调银汉曲》禽乐二歌之。郡民何康女有美色，将嫁，衍取之，赐其夫家百缣。其夫一痛而卒。三年三月，衍还成都。五月，宣华苑成，延袤十里，有重光太清延昌会真之殿，清和迎仙之宫，降真蓬莱丹霞之亭。土木之功，穷极奢巧。衍数于其中为长夜之饮，嫔御杂坐，舄履交错。尝召嘉王宗寿赴宴，宗寿因持杯谏衍，宜以社稷为念，少节宴饮。其言慷慨流涕，衍有愧色。佞臣潘在迎、顾在、韩昭等奏曰：“嘉王从来酒悲，不足怪也。”乃相与谐谑嬉笑。衍命宫人李玉萧歌衍所撰宫词，送宗寿酒。宗寿惧祸，乃尽饮之。在迎曰：“嘉王闻玉萧歌即饮，请以玉萧赐之。”衍曰：“王必不纳。”衍宫词曰：<br><br>&nbsp;&nbsp;&nbsp;&nbsp;赫赫辉辉浮五云，宣华池上月华新。<br><br>&nbsp;&nbsp;&nbsp;&nbsp;月华如水浸宫殿，有酒不醉真痴人。<br><br>&nbsp;&nbsp;&nbsp;&nbsp;十月，以韩昭为吏部侍郎，判三铨。昭字德华，长安人，衍北巡，以为文思殿学士，京城留守判官李台服云韩公，凡事如僧剃发，无有寸长。昭以便佞恩倾一时，出入宫掖。太妃爱其美风姿，而专有璧阳之宠。四年三月，禁百姓不得戴小帽。衍好私行，往往宿于娼家，饮于酒楼，索笔提曰：“王一来。”去恐人识之，故令民间皆戴大帽。四月，流军使王承纲于茂州，衍尝私至承纲家。觇其女有美色，欲私之。承纲言已许嫁将适人，衍不听，遂取入宫。潘昭与承纲有隙，奏其出怨言，故被贬。女闻父得罪，剪发求赎。不许，乃自缢死。　　五年三月，上巳宴昭神亭，妇女杂坐，夜分而罢。衍自执板唱《霓裳羽衣》及《后庭花》、《思越人曲》。四月，游浣花龙舟，彩舫十里绵。自百花潭至万里桥，游人士女，珠翠夹岸。日正午，暴风起，须臾，雷电晦冥，有白鱼自江心跃出，变为蛟形，腾空而起。是日，溺者数千人，衍惧，即夕还宫。重阳宴群臣于宣华苑，夜分未罢，衍自唱韩琮《柳枝词》曰：<br><br>&nbsp;&nbsp;&nbsp;&nbsp;梁苑隋堤事己空，万条犹舞旧春风。<br><br>&nbsp;&nbsp;&nbsp;&nbsp;何须更想千年事，谁见杨花入汉宫。<br><br>&nbsp;&nbsp;&nbsp;&nbsp;侍郎宋光传咏贾曾诗曰：<br><br>&nbsp;&nbsp;&nbsp;&nbsp;吴王霸业恃雄才，贪向姑苏醉绿醅。<br><br>&nbsp;&nbsp;&nbsp;&nbsp;不见钱塘江上月，一宵西送越兵来。<br><br>&nbsp;&nbsp;&nbsp;&nbsp;衍闻之不乐，于是罢宴。　　咸康元年九月，衍与母同祷青城山，宫人毕从，皆衣云霞之衣。衍自制《甘州同》，令宫人歌之。其词哀怨，闻者凄怆。衍至青城住旬日，设醮祈福。太妃太后谓建铸像，及丈人观。玄都观、金华宫、景山至德寺，各有唱和诗刻于石。次至彭州阳平、化溪州。三学山夜看圣灯，亦各赋诗。回至天回泽，又各赋诗。太后诗曰：周游灵境散幽情，千里江山辄得行。<br><br>&nbsp;&nbsp;&nbsp;&nbsp;所恨风光看不足，却驱金翠入龟城。<br><br>&nbsp;&nbsp;&nbsp;&nbsp;大妃诗曰：<br><br>&nbsp;&nbsp;&nbsp;&nbsp;翠驿江亭近帝京，梦魂犹是在青城。<br><br>&nbsp;&nbsp;&nbsp;&nbsp;比来出看江山景，却被江山看出行。<br><br>&nbsp;&nbsp;&nbsp;&nbsp;徐氏父名耕，成都人，生二女皆有国色。耕教为诗，有藻思。耕家甚贫，有相者谓之曰：“公非久，当大富贵。”耕因使相其二女，相者曰“青城山有王气，每夜彻天者一纪矣。不十年后，有真人乘运，此二子当做妃后。君之贵，由二女致也。”及建入城，闻有姿色，纳于后房。姊生彭王，妹生衍。建即位，姊为淑妃，妹为贵妃，耕为瞟骑大将军。衍即位，册贵妃为顺圣太后，淑妃为翊圣太妃，兄延琼，弟延皆致位太师侍中。衍既荒于酒色，而徐氏姊妹亦各有幸臣，不能规正，至于失国，皆其致也。<br><br>&nbsp;&nbsp;&nbsp;&nbsp;十月，衍还成都。是月，庄宗遣兴云宫使魏王维岌、枢密使郭崇韬来伐，中外惶惧。衍所私秦州节度使王承休妻严氏，至是，自统精兵入秦州，以巡边为名，左右切谏皆不听。补阙满禹卿上疏，衍不纳。禹卿，成都人，从衍入洛。及衍被诛，乃恸哭曰：“蜀人自此重不幸也。”乃题诗于驿门而逃，不知所终。<br><br>&nbsp;&nbsp;&nbsp;&nbsp;衍离成都日，天地冥晦，兵不成列，有群鸦泊于旗杆上，其鸣甚哀。次梓潼，大风暴起，发屋拔木。知星者超延又言曰：“此贪狼风，千里外必有破军杀将之凶。”衍亲祷张恶子庙，抽签，得“逆天者殃”四字，不悦。次绵谷。唐将李彦琛等围凤州，刺史王承捷以城降。衍乃以王宗仪、宗勋、昱俨为三招讨，以御之。唐师至三泉，诸将皆弃城寨随还。衍令断桔柏津，留王宗弼以兵固守，仍令斩宗勋等三将，俄而，宗弼亦弃绵谷奔白芳，与三将同谋，纳款于魏王。十一月，衍至成都，宫人及百官迎谒于七里亭，衍入伎妾中，作回纥队以趋城中。知唐师已逼，但掩袂泣下。既而，宗弼拥兵还成都，遂劫衍及母诸子迁于天启宫，收其金宝降唐。<br></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'>