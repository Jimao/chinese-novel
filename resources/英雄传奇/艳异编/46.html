&nbsp;&nbsp;&nbsp;&nbsp;<h1>艳异编卷二十七·妓女部二</h1><br><br>&nbsp;&nbsp;&nbsp;&nbsp;<font&nbsp;color='#cc0000'>王之涣<br><br>&nbsp;&nbsp;&nbsp;&nbsp;开元中诗人，王昌龄、高适、王之涣齐名。当时风尘未偶，而游处略同。一日，天寒微雪，三诗人共诣旗亭，贳酒小饮。忽有梨园伶官十数人，登楼会宴。三诗人因避席隈映，拥炉火以观焉。俄有妙妓四辈，寻续而至，奢华艳异，都冶颇极。旋则奏乐，皆当时之名部也。<br><br>&nbsp;&nbsp;&nbsp;&nbsp;昌龄等私相约曰：“我辈各擅诗名，每不自定其甲乙，今都可以密观诸伶所讴，若诗入歌词之多者，则为优矣。”俄而一伶，拊节而唱，乃曰，寒雨连江夜人吴，平明送客楚山孤。<br><br>&nbsp;&nbsp;&nbsp;&nbsp;洛阳亲友如相问，一片冰心在玉壶。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;昌龄则引手画壁曰：“一绝句。”寻又一伶讴之曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;开箧泪沾臆，见君前日书。<br><br>&nbsp;&nbsp;&nbsp;&nbsp;夜台何寂寞，犹是子云居。<br><br>&nbsp;&nbsp;&nbsp;&nbsp;适则引手画壁曰：“一绝句。”寻又一伶讴曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;奉帚平明金殿开，强将团扇共徘徊。<br><br>&nbsp;&nbsp;&nbsp;&nbsp;玉颜不及寒鸦色，犹带昭阳日影来。<br><br>&nbsp;&nbsp;&nbsp;&nbsp;昌龄则又引手画壁曰：“二绝句。”<br><br>&nbsp;&nbsp;&nbsp;&nbsp;之涣自以得名已久，因谓诸人曰：“此辈皆潦倒乐官，所唱皆《巴人下里》之词耳，岂《阳春白雪》之曲，俗物敢近哉？”因指诸妓之中最佳者曰：“待此子所唱，如非我诗，吾即终身不敢与子争衡矣。脱是吾诗，子等当须列拜床下，奉吾为师。”因欢笑而俟之。须臾，次至双鬟发声，则曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;黄河远上白云问，一片孤城万仞山。<br><br>&nbsp;&nbsp;&nbsp;&nbsp;羌笛何须怨杨柳，春风不度玉门关。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;之涣即掀二子曰：“田舍奴，我岂妄哉！”因大谐笑。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;诸伶不喻其故，皆起诣曰：“不知诸郎君何此欢噱？”昌龄等因话其事。诸伶竟拜曰：“俗眼不识神仙，乞降清重，俯就筵席。”三子从之，饮醉竟日。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>洛中举人<br><br>&nbsp;&nbsp;&nbsp;&nbsp;举子乙，洛中居人也。偶与乐妓茂英者相识。英年甚小。及乙到江外，忽于饮席遇之，因赠诗云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;忆昔当初过柳楼，茂英年小尚含羞。<br><br>&nbsp;&nbsp;&nbsp;&nbsp;隔窗未省闻高语，对镜曾窥学上头。<br><br>&nbsp;&nbsp;&nbsp;&nbsp;一别中原俱老大，重来南国见风流。<br><br>&nbsp;&nbsp;&nbsp;&nbsp;弹弦酌酒话前事。零落碧云生暮愁。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;举子因谒节使，遂客游留连数月。帅遇之甚厚，宴饮既频，与酒谐戏颇洽。一日告辞，帅厚以金帛赆行，复开筵送别，因暗留绝句与曰：<br><br>&nbsp;&nbsp;&nbsp;&nbsp;少种花枝少下筹，须防女伴妒风流。<br><br>&nbsp;&nbsp;&nbsp;&nbsp;坐中若打占相令，除却尚书莫点头。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;因设舞曲，遗诗，帅取览之，当时即令人所在，送付举子。<br><br>&nbsp;&nbsp;&nbsp;&nbsp;<font&nbsp;color='#cc0000'>凤窠群女<br><br>&nbsp;&nbsp;&nbsp;&nbsp;姑城太守张宪，使娼妓戴拂壶中，锦仙裳，蜜粉淡妆，使侍阁下。奏书者号“传芳妓”，酌酒者号。龙津女”，传食者号“仙盘使”，代书札者号“墨蛾”，换香者号“麝姬”，掌诗稿者号“双清子”。诸娼曰“凤巢群女”。又曰咽队曳云仙”。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>郑中丞文宗朝，有内人郑中丞（中丞，当时宫人官也），善胡琴。内库有琵琶二面，号大忽雷、小忽雷。因为匙头脱损，送在崇仁坊南赵家料理。大约造乐器，悉在此坊，其中有二赵家最妙。<br><br>&nbsp;&nbsp;&nbsp;&nbsp;时有权相旧吏梁厚本，有别墅在昭应县之西南，西临渭河。垂钓之际，忽见一物流过，长五七尺许，上以锦缠之。令家童搂得就岸，乃秘器也。及发开视之，乃一女郎，妆色俨然，以罗中系其颈。遂解其领巾，伺之，口鼻之间，尚有余息。即移至室中，将养经旬，方能言语，云：“我内弟子郑中丞也。昨因忤旨，令内人缢杀，投于河中，锦即是弟子，临刑相赠耳。”乃如故，即垂泣感谢。厚本无妻，即纳为室。自言善琵琶。其琵琶今在南赵家修理，恰值训、注之事，人莫有知者。厚本因赂其乐器匠，购得之。至夜分，方敢轻弹。后值良辰，饮于花下，酒酣，不觉朗弹数曲。是时，有黄门放鹞子过门，私于墙外听之，曰：“此是郑中丞琵琶声也。”窃窥识之。翌日，达上听。文宗始尝追悔，至是惊喜。遣中使宣召，问其由来，乃舍厚本罪，任从匹偶，仍加赐赉焉。<br><br>&nbsp;&nbsp;&nbsp;&nbsp;<font&nbsp;color='#cc0000'>李季兰<br><br>&nbsp;&nbsp;&nbsp;&nbsp;李季兰，以女子有才名。初，五六岁时，其父抱于庭，作诗咏蔷薇，其未句云：“经时才架却，心绪乱纵横。”父恚曰：“此女子将来富有文章，然必为失行妇人矣。”竟如其言。又，季兰尝与诸贤会乌程县开元寺。知河间刘长卿有阴疾，谓之曰：“山气日夕佳。”长卿对曰：“众鸟欣有托。”举坐大笑。论者两美之。季兰有诗曰：“远水浮仙棹，寒星伴使车。”盖五言之佳境也。上方班姬即不足，下比韩英则有余。亦女中之诗豪也。尝赋得《三峡流泉歌》曰：<br><br>&nbsp;&nbsp;&nbsp;&nbsp;妾家本住巫山云，巫山流泉尝自闻。<br><br>&nbsp;&nbsp;&nbsp;&nbsp;玉琴弹出转寂，直似当时梦中听。<br><br>&nbsp;&nbsp;&nbsp;&nbsp;三峡迢迢几千里，一时流入深闺里。<br><br>&nbsp;&nbsp;&nbsp;&nbsp;巨石奔湍指下生，飞波走浪弦中起。<br><br>&nbsp;&nbsp;&nbsp;&nbsp;初疑喷涌含雷风，又似呜咽流不通。<br><br>&nbsp;&nbsp;&nbsp;&nbsp;湍曲濑势将尽，时复滴沥平沙中。<br><br>&nbsp;&nbsp;&nbsp;&nbsp;忆昔阮公为此曲，能使仲容听不足。<br><br>&nbsp;&nbsp;&nbsp;&nbsp;一弹既罢还一弹，愿似流泉镇相续。<br><br>&nbsp;&nbsp;&nbsp;&nbsp;<font&nbsp;color='#cc0000'>李逢吉<br><br>&nbsp;&nbsp;&nbsp;&nbsp;李丞相逢吉，性强愎而沉猜多忌，好危人，略无愧色。既为三川居守刘禹锡，有妓甚丽，为众所知。李恃夙望，恣行威福，分务朝官，取容不暇，一旦阴以计夺之。约曰某日皇城中堂前致宴，一应朝贤宠嬖，并请早赴境会。稍可观嘱者，如期云集。敕阍吏先收刘家妓从门入，倾都惊异，元敢言者。刘公计无所出，惶惑吞声。又翌日，与相善三数人谒之，但相见如常，从容久之，并不言境会之所以然。座中默然相目而已。既罢，一揖而退。刘叹咤而归，知无可奈何，遂愤懑而作四章，以拟《四愁》云尔：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;玉钗重合两无缘，鱼在深潭鹤在天。得意紫鸾休舞镜，能言青鸟罢衔笺。金盆已覆难收水，玉轸长抛不续弦。若向靡芜山下过，遥将红泪洒穷泉。<br><br>&nbsp;&nbsp;&nbsp;&nbsp;鸾飞远树栖何处，凤得新巢已去心。红壁尚留香漠漠，碧云初断信沉沉。情知点污投泥玉，犹自经营买笑金。从此山头似人石，丈夫形状泪痕深。人曾行处更寻看，虽是生离死一般。买笑树边花已老，画眉窗下月犹残。云藏巫峡音容断，路隔星桥过往难。莫怪诗成无泪滴，尽倾东海也须干。<br><br>&nbsp;&nbsp;&nbsp;&nbsp;三山不见海沉沉，岂有仙踪更可寻。青鸟去时云路断，娥归处月宫深。纱窗遥想春相忆，书幌谁怜夜独吟。料得夜来天上镜，只应偏照两人心。<br></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'>