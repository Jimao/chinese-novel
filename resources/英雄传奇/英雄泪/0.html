　　欲新一国之民，不可不先新一国之小说。盖小说所以振人之志气，动人之隐微也。庚戌仲秋，日韩合并，其事关系奉省之命脉，中国之存亡钜而且急，是中国志士电激于脑，想溢于胸，急求保全之策；吾校同人有感于此，遂立同志会，命余编辑小说，以鼓吹民气。余自愧谫陋，本不堪胜任，因同志责之甚殷，遂采韩国灭亡之原因，编辑成篇，当即石印。吾国中诸同志浏亮是书，必可激发爱国之热诚，有断然也。<br><br>　　冷血生　自序