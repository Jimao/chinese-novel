&nbsp;&nbsp;&nbsp;&nbsp;僖宗末，广陵有穷丐人杜可均者，年四十余，人见其好饮绝粒。每曰常入酒肆，巡坐求饮，亦不见其醉。盖自量其得所。人有怜之者，命与之饮，三两杯便止。有姓乐者，列酒旗于城街之西，常许以阴雨往诸旗亭不及，即令来此与饮，可均有所求，亦不造矣。或无所获，必乃过之，乐亦无阻。一旦遇大雪，诣乐而求饮，睹主事者白云："既已啮损，即须据物陪来。"乐不喜其说，可均乃问曰："何故"曰："有人将衣物换酒，收藏不谨，致鼠啮坏。"杜曰："此间屋院几何"曰："若干。"杜曰："某弱年曾记得一符，甚能却鼠。即不知可有验否请书以试之，术或有验，则尽此室永无鼠矣。"就将符依法命焚之，自此鼠踪遂绝，不知何故。杜属府城倾陷之后，秦毕重围之际，容貌不改，皆为绝粒耳。<br><br>&nbsp;&nbsp;&nbsp;&nbsp;T.xt.小..说...天.堂Www.txshuku．Com<br>