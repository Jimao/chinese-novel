&nbsp;&nbsp;&nbsp;&nbsp;金钏记<br><br>&nbsp;&nbsp;&nbsp;&nbsp;天历己巳，建康有窦时雍者，家素寒微而骤富。一女名羞花，年已及笄，风流俊雅，尤长于诗。溧水士人章文焕，与窦为中表亲，然亦才貌出类，人以聪俊章郎称之，自幼每过窦家，时雍甚爱重之。尝戏指女曰：「长必以妹配汝。」生女亦各留意。乃私为之诗，曰：<br><br>&nbsp;&nbsp;&nbsp;&nbsp;春风连理两枝梅，曾向罗浮梦里来。<br><br>&nbsp;&nbsp;&nbsp;&nbsp;分忖东君好调护，莫教移傍别人开。<br><br>&nbsp;&nbsp;&nbsp;&nbsp;羞花踵韵答之曰：<br><br>&nbsp;&nbsp;&nbsp;&nbsp;庚岭清香一树梅，凌寒不许蝶蜂来。<br><br>&nbsp;&nbsp;&nbsp;&nbsp;料应一点春消息，留向孤山处士开。<br><br>&nbsp;&nbsp;&nbsp;&nbsp;生女情好甚勤，或与之对酌灯下，或与之吟眺花前，时雍不之禁也。<br><br>&nbsp;&nbsp;&nbsp;&nbsp;一日，文焕、羞花会于迎晖轩下，相与弃棋。文焕吟之曰：「纷纷车马渡河津，黑白分明目下真。」羞花续曰：「莫使机关争胜负，两家人是一家人。」生女大笑。又铺紫氍毹于中庭，摊牌较胜。文焕笑曰：「但要合着油瓶盖。」羞花笑曰：「只恐贪花，不满三十耳。」文焕兴浓，求与之合。羞花变色曰：「概为正配，岂效鹑奔？妾虽至愚，决非金夫而不有躬也。兄何忽略如此？」文焕跽而言曰：「人心翻覆，势若波澜。倘他日以兄妹为辞，将如之何？」羞花语塞，遂相交会。既而，柳眉半蹙，玉笋微寒，有体弱不胜之状，两情缱绻，极尽淫乐。文焕低吟曰：<br><br>&nbsp;&nbsp;&nbsp;&nbsp;鸾凤相交颠倒颠，武林春色会神仙。<br><br>&nbsp;&nbsp;&nbsp;&nbsp;轻回杏脸色钗坠，浅蹩蛾眉云鬓偏。<br><br>&nbsp;&nbsp;&nbsp;&nbsp;羞花续曰：<br><br>&nbsp;&nbsp;&nbsp;&nbsp;衣惹粉花香雪散，帕沾桃浪嫩红鲜。<br><br>&nbsp;&nbsp;&nbsp;&nbsp;迎晖轩下情无限，绝胜人间一洞元。<br><br>&nbsp;&nbsp;&nbsp;&nbsp;两情欢足。羞花脱臂上金钏一双与生曰：「好赏此钏，是即主盟。」文焕拜而受之。未几，时雍知觉，恐终败露，召生谓曰：「汝宜速回，倩媒求聘也。」文焕拜谢将行，羞花私贻馈赆，且叮咛「早来」，饮泣而别。文焕回见父母，备陈其情，父母悦从，卜日下礼。羞花因念生之故，寻命家人致缄，文焕启视，乃集古绝句十首。其一：<br><br>&nbsp;&nbsp;&nbsp;&nbsp;绣户纱窗北里深，灯昏香烬拥寒衾。<br><br>&nbsp;&nbsp;&nbsp;&nbsp;故园书动经年别，蒲地月明何处砧。<br><br>&nbsp;&nbsp;&nbsp;&nbsp;其二：<br><br>&nbsp;&nbsp;&nbsp;&nbsp;嗟君此别意何如，闲看江云思有余。<br><br>&nbsp;&nbsp;&nbsp;&nbsp;愁傍翠蛾分八字，酒醒孤枕雁来初。<br><br>&nbsp;&nbsp;&nbsp;&nbsp;其三：<br><br>&nbsp;&nbsp;&nbsp;&nbsp;风带潮声枕章凉，江流曲似九回肠。<br><br>&nbsp;&nbsp;&nbsp;&nbsp;朱门深闭烟霞暮，一点残灯伴夜长。<br><br>&nbsp;&nbsp;&nbsp;&nbsp;其四：<br><br>&nbsp;&nbsp;&nbsp;&nbsp;乱愁依旧锁眉峰，为想年来樵悴容。<br><br>&nbsp;&nbsp;&nbsp;&nbsp;离别几宵魂耿耿，碧霄何路得相逢。<br><br>&nbsp;&nbsp;&nbsp;&nbsp;其五：<br><br>&nbsp;&nbsp;&nbsp;&nbsp;双垂别泪越江边，待月东林月正圆。<br><br>&nbsp;&nbsp;&nbsp;&nbsp;云鬓罢梳还对镜，恐惊憔悴入新年。<br><br>&nbsp;&nbsp;&nbsp;&nbsp;其六：<br><br>&nbsp;&nbsp;&nbsp;&nbsp;欲于何处寄相思，懒对妆台拂画眉。<br><br>&nbsp;&nbsp;&nbsp;&nbsp;咫尺烟江几多地，好风偏自送佳期。<br><br>&nbsp;&nbsp;&nbsp;&nbsp;其七：<br><br>&nbsp;&nbsp;&nbsp;&nbsp;强拂愁眉下小楼，感时伤别思悠悠。<br><br>&nbsp;&nbsp;&nbsp;&nbsp;同来不得同归去，几度高吟寄水流。<br><br>&nbsp;&nbsp;&nbsp;&nbsp;其八：<br><br>&nbsp;&nbsp;&nbsp;&nbsp;百忧如草雨中生，十指宽催玉箸轻。<br><br>&nbsp;&nbsp;&nbsp;&nbsp;惆怅溪头从此别，子规枝上月三更。<br><br>&nbsp;&nbsp;&nbsp;&nbsp;其九：<br><br>&nbsp;&nbsp;&nbsp;&nbsp;寒窗灯尽月斜辉，桃李阴阴柳絮飞。<br><br>&nbsp;&nbsp;&nbsp;&nbsp;春色恼人眠不得，高楼独上思依依。<br><br>&nbsp;&nbsp;&nbsp;&nbsp;其十：<br><br>&nbsp;&nbsp;&nbsp;&nbsp;绿杨红杏蒲城春，不见当时劝酒人。<br><br>&nbsp;&nbsp;&nbsp;&nbsp;闻说驾啼却惆怅，带围宽尽小腰身。<br><br>&nbsp;&nbsp;&nbsp;&nbsp;文焕得诗，不胜欢悦。随即备札，倩媒求聘，择期人赘。合巹之夕，时雍欲试生才，即席上宣言曰：「门栏撤帐，不必旧词。今要新人，口占为之，毋容思索可也。」文焕作催妆诗二绝云：<br><br>&nbsp;&nbsp;&nbsp;&nbsp;红摇花烛二更过，妆就风流体态多。<br><br>&nbsp;&nbsp;&nbsp;&nbsp;织女莫教郎待久，速乘鹤驾渡银河。<br><br>&nbsp;&nbsp;&nbsp;&nbsp;又：<br><br>&nbsp;&nbsp;&nbsp;&nbsp;笙歌鼎沸满华堂，深院佳人尚晏妆。<br><br>&nbsp;&nbsp;&nbsp;&nbsp;愿得早乘云驭降，张郎久待杜兰香。<br><br>&nbsp;&nbsp;&nbsp;&nbsp;时雍贺客大奇其才，赞之不容口。生女会晤，重整新欢。而佳人才子之情遂矣。好事者皆作诗纪之，褒而成帙，号《金钏集》，行于当世。<br><br>&nbsp;&nbsp;&nbsp;&nbsp;宝环记<br><br>&nbsp;&nbsp;&nbsp;&nbsp;淳熙中，有阮生名华，美姿容。赋性温茂，犹善丝竹，时以三郎称之。上元夜，因会其同游，击筑飞觞，呼卢博胜，约为长夜之欢。既而相携踏于灯市。时漏尽铜龙，游人散矣，仰观皓月蒲轮，浮光耀彩。华欣然曰：「当此景而归枕席，奈明月笑人。孰若各事所能，共乐清光之下。」众曰：「善。」一友能歌，华吹紫玉萧和之，声人云表。<br><br>&nbsp;&nbsp;&nbsp;&nbsp;近居有女玉兰，陈太常子也。灯筵方散，步月于庭。忽闻玉管呜呜，因命侍儿窥之。还曰：「阮三郎会交于彼。」兰颔之数四，凝睬者久之。因低讽一绝曰：<br><br>&nbsp;&nbsp;&nbsp;&nbsp;夜色沉沉月满庭。是谁吹彻绕云声？　　<br><br>&nbsp;&nbsp;&nbsp;&nbsp;呜呜只管翻新调，那顾愁人泪染襟。<br><br>&nbsp;&nbsp;&nbsp;&nbsp;遂怏怏而入。华等曲终各散去，明夜复会于此，如是数夕皆然。<br><br>&nbsp;&nbsp;&nbsp;&nbsp;一夕，众友不至，华独徘徊星月之下。自觉无聊，乃吹玉萧一曲自娱，未终，忽一双鬟冉冉而至，华戏谓曰：「何氏子冒露而行？」鬟笑曰：「某陈宅侍儿也。因小姐玩月于庭，闻萧心醉，特遣妾逆郎，以图清夜之话。」华思曰：「彼朱门若海，阍寺守之。倘有不虞，何以自解？」因谢之曰：&nbsp;「予萎焉燕侣，敢望凤俦，既辱辱音，倍加雀跃。但云朗隔若天汉，露草畏乎夜行，愿酌斯心，达之幸也。」侍儿去。俄顷复至，出一物，曰：「如郎见疑，请以斯物为质。」华视之，乃镶金约指环也。遂约之于指，无暇疑思，心喜若狂，随之俱往。至三门，月色如昼，见兰独倚小轩，衣绛绡衣，幽姿雅态，风韵翩然。虽惊鸿游龙不足喻也。方欲把臂诉衷，忽闻传呼声，兰即遁去。华狼狈而归。寝不成寐，因吟一词曰：　　　<br><br>&nbsp;&nbsp;&nbsp;&nbsp;玉萧一曲无心度，谁知引入桃源路。邂逅曲栏边，匆忙欲并肩。<br><br>&nbsp;&nbsp;&nbsp;&nbsp;一时风雨急，忽尔分双翼。回首洛川人，翻疑化作云。<br><br>&nbsp;&nbsp;&nbsp;&nbsp;遂日仿惶于陈氏之居，而香阁沉沉，无媒可达。日为赢瘦，寝食皆忘。父母及兄百方问之，皆隐而不露。<br><br>&nbsp;&nbsp;&nbsp;&nbsp;有友张远，华之至交也。闻华病，往视之，因就榻究其病源。华沉吟不答，惟时时以目顾其手，呜咽不胜。远因逼视之，惟指约一环而已。远会其意，因曰：「子有所遇乎？倘可致力，弟当力图之。」华终日支吾，而远苦叩不已。华度其可与谋，因长叹曰：「异香空染，贾院墙高，翠羽徒存，洛川云散，更何言哉！」远得其曲折，因曰：「彼重门深锁，握手诚难，幸有此环，容仆试筹之可也。」遂袖之而出。凝目于陈氏之门，以窥其罅。俄顷，一尼自其门出，迹其踪视之，乃避尘庵之尼。远喜曰：「吾计得矣。」遂尾尼至庵，出一白镪于前曰：「有事相烦，倘师能成之，当图重报。」尼叩其详，远曰：「吾友阮郎，钟情于陈太常之女。彼此相慕，会面无期。闻师素游其门，愿得良谋，以图一晤。」尼始有难色，远恳之数四，始曰：「俟有便可乘，当相报也。」遂收其环而别。<br><br>&nbsp;&nbsp;&nbsp;&nbsp;次日，尼清晨至陈大常家，见兰著杏黄衫子，云舍半偏，从其母摘玫瑰于庭。见尼至，惊谓曰：「露草未干，梁燕犹宿，师来何若此早？」尼笑曰：「不辞晓露而至，特有所请耳。」其母问之，曰：&nbsp;「敝庵新铸大士宝像，翌日告成。愿夫人同小姐随喜一观，为青莲生色。」其母曰：「女子差长，身当独行。」时兰方抱郁无聊，正思闲适，闻母不许，颜微佛然。尼再四怂慂，夫人因许共往。遂延早膳，兼致闲谈。尼因耳目四集，终难达情，遂推更衣于小轩僻所，兰蹑其后，因与俱行。尼遂微露指环，兰触目心惊，即把玩不已，逡巡泪下，不能自持。因强作笑容，叩其所自。尼曰：「日有一郎，持此祷佛，幽忱积恨，顾影伤心。默诵许时，遂施此环而去。」兰复叩其姓名，遂欷泣下。尼故惊曰：「小姐对此而悲，其亦有说乎？」兰羞怩久之，遂含泪言曰：「此情惟师可言，亦惟师可达。但摇摇不能出口耳。」尼强之，曰：「昔者，闲窥青锁，偶遇檀郎，欲寻巫峡之踪，遂解汉江之佩。脱兹金指，聊作赤绳，蝶梦徒惊，鹊桥未架。适逢故物，因动新愁耳。」尼曰：「小姐既此关情，何不一图觌面？」兰叹曰：「秦台凤去，梦岫云迷。一身静锁重帏，六翮难生弱体。欲图幸会，除役梦魂耳。」尼见凄惨情真，遂告以所来之故。兰喜极不能言，惟笑颔其首而已。因出所题《闺怨》便作回音。其一曰：<br><br>&nbsp;&nbsp;&nbsp;&nbsp;日永凴栏寄很多，恹恹香阁竟如何？　　<br><br>&nbsp;&nbsp;&nbsp;&nbsp;愁肠已自如针刺，那得闲情绣绮罗。<br><br>&nbsp;&nbsp;&nbsp;&nbsp;其二曰：<br><br>&nbsp;&nbsp;&nbsp;&nbsp;清夜凄凄懒上床，挑灯欲自写愁肠。<br><br>&nbsp;&nbsp;&nbsp;&nbsp;相思未诉魂先断，一字书成泪万行。<br><br>&nbsp;&nbsp;&nbsp;&nbsp;其三曰：<br><br>&nbsp;&nbsp;&nbsp;&nbsp;玉漏催残到枕边，孤帏此际转凄然。<br><br>&nbsp;&nbsp;&nbsp;&nbsp;不知寂寞嫌更永，却恨更筹有万千。<br><br>&nbsp;&nbsp;&nbsp;&nbsp;其四曰：<br><br>&nbsp;&nbsp;&nbsp;&nbsp;朝来独向绮窗前，试探何时了此缘。<br><br>&nbsp;&nbsp;&nbsp;&nbsp;每日殷勤偷问卜，不知掷破几多钱。<br><br>&nbsp;&nbsp;&nbsp;&nbsp;因更出一环，并前环付尼，临别曰：「师计固良，第恐老母俱临，元其隙耳！」尼笑曰：「业已筹之，小姐至庵，但为倦极思睡，某当有计耳。」尼因出别夫人，往复远信。未行数步，远已迎前，遂同至阮所，以诗及环付之。华喜不自持，病立愈矣。遽起栉沐。夜分以肩舆载至尼庵，匿于小轩邃室。次晨，夫人及兰果联翩而至。尼延茶毕，遂同游两廊。卓午，兰困倦不胜，时欲隐几，尼谓夫人曰：「小姐倦极思寝耳。某室清幽颇甚，能暂憩而归乎？」夫人许诺。遂送一小室中，更外为加钥。<br><br>&nbsp;&nbsp;&nbsp;&nbsp;兰入其内，果幽雅绝伦。旁设一门，随手可启，兰正注目，忽华自床后冉冉而来。兰惊喜交加，令其蹑足，两情俱洽，遂笑解罗襦。虽戏锦浪之游鳞，醉香丛之迷蝶，亦不足喻也。欢好正浓，而华忽寂然不动，兰惊谛视，已声息杳如。遂惶惧不胜，推之床壁，噘然而起，遽整云鬟。母虽讶其神色异常，第以为疾作耳，遂命舆别尼而归。<br><br>&nbsp;&nbsp;&nbsp;&nbsp;舆音未寂，张远及华之兄至，谓尼曰：「事成否？」尼笑曰：「幸不辱命。」远问：「三郎何在？」尼指其室曰：「犹作阳台梦未醒耳。」遂推门共入。唤之数四，近而推之，死矣，各相失色元言。因思其久病之躯，故宜致是。遂归报其父，托言养病于庵而殂，其事遂隐，而人无知者。惟兰中心郁结，感慨难伸。几寤寐之间，无非愁恨，乃续前之四韵。其一曰：<br><br>&nbsp;&nbsp;&nbsp;&nbsp;行云一梦断巫阳，懒向台前理旧妆。<br><br>&nbsp;&nbsp;&nbsp;&nbsp;憔悴不胜羞对镜，为谁梳洗整容光。<br><br>&nbsp;&nbsp;&nbsp;&nbsp;其二曰：<br><br>&nbsp;&nbsp;&nbsp;&nbsp;几向花间想旧踪，徘徊花下有谁同？　　<br><br>&nbsp;&nbsp;&nbsp;&nbsp;可怜多少相思泪，染得花枝片片红。<br><br>&nbsp;&nbsp;&nbsp;&nbsp;其三曰：<br><br>&nbsp;&nbsp;&nbsp;&nbsp;一自风波起楚台，深闺冷落已堪哀。<br><br>&nbsp;&nbsp;&nbsp;&nbsp;余烟空自消金鸭，耶得芳心化作灰。<br><br>&nbsp;&nbsp;&nbsp;&nbsp;其四曰：<br><br>&nbsp;&nbsp;&nbsp;&nbsp;云和独抱不成眠，移向庭前月满天。<br><br>&nbsp;&nbsp;&nbsp;&nbsp;别怨一声双泪落，可怜点点湿朱弦。<br><br>&nbsp;&nbsp;&nbsp;&nbsp;自此终日恹恹，遂已成娠，其母察其异，因潜叩。兰度不可隐，遂尽露其情，且涕泣而言曰：「女负罪之身，死无足惜。所以厚颜苟存者，为斯娠在耳。倘母生之，为阮氏之未亡妇，足矣。」母乃密白于太常。始犹怒甚，终亦无奈。遂请阮老于密室，以斯情达之，阮亦忻然，因托言曾聘于华者，遂迎之以归。数月而生一子，取名学龙。兰遂蔬缟终身，目不窥户。后龙年十六而登第，官至某州牧，兰因受旌焉。<br><br>&nbsp;&nbsp;&nbsp;&nbsp;彩舟记<br><br>&nbsp;&nbsp;&nbsp;&nbsp;福州守吴君者，江右人。有女未笄，甚敏慧，玉色浓丽，父母钟爱之，携以自随。秩满还朝，候风于淮安之版闸。邻舟有太原江商者，亦携一子，其名曰情。生十六年矣，雅态可绘，敏辩无双。其读书处，正与女窗相对。女数从隙中窥之，情亦流盼，而无缘致殷勤。偶侍婢有濯锦船舷者，情赠以果饵，问：「小娘子许适谁氏？」婢曰：「未也。」情曰：「读书乎？」曰：「能。」情乃书难字一纸，托云：「偶不识此，为我求教。」女郎得之微晒，一一细注其下。且曰：「岂有秀才而不识字者？」婢还以告。情知其可动，为诗以达之曰：<br><br>&nbsp;&nbsp;&nbsp;&nbsp;空复清吟托袅烟，樊姬春思满画船。<br><br>&nbsp;&nbsp;&nbsp;&nbsp;相逢何必蓝桥路，休负沧波好月天。<br><br>&nbsp;&nbsp;&nbsp;&nbsp;女得诗，愠曰：「与尔暂相萍水，那得以绝句撩人。」欲白父笞其婢。婢再三恳，乃笑曰：「吾为诗骂之。」乃缄小碧笺以酬，曰：<br><br>&nbsp;&nbsp;&nbsp;&nbsp;自是芳情不胜春，春光何事恼闺人。<br><br>&nbsp;&nbsp;&nbsp;&nbsp;淮流清浸天边月，比以郎心向我亲。<br><br>&nbsp;&nbsp;&nbsp;&nbsp;生得诗大喜，即令婢返命，期以今宵启窗虔候。女微晒曰：「我闺筛幼怯，何缘轻出，郎君岂无足者耶？」生解其意。候人定，蹑足蹬其舟，女凴栏待月，见生跃然，携肘入舟，喜极不能言，惟嫌解衣之迟而已。女羞涩娇懔，噤不能畅情。抚弄久之方洽。其婉娈胶密之态，虽吴生妙染，不能模写万一也。既而体慵神荡，各有南柯之适。风便月明，两舟解缆。东西殊途，顷刻百里。江翁晨起，觅其子不得，以为必登圂坠死淮流。返舟求尸，茫如捕影，但临渊号恸而去。<br><br>&nbsp;&nbsp;&nbsp;&nbsp;天明，情披衣欲出，已失父舟所在。女惶迫无计，藏之船旁榻下。日则分饷羹食，夜则出就枕席。如此三日，生耽于美色，殊不念父之离邈也。其嫂怪小姑不出，又撰兼两人，伺夜窥觇，见姑与少男子切切私语。白其母，母恚不信，身潜往视，果然。以告吴君，吴君搜其舱，得情榻下。拽其发以出，怒目，砺刃其颈，欲下者数四。情忽仰首求哀，容态动人。吴君停刃叱曰：「尔为何人，何以至此？」生具述姓名，且曰：「家本晋人，阀阅亦不薄。昨者猖狂，实亦贤女所招。罪俱合死，不敢逃命。」吴君熟视，久之，曰：「吾女已为尔所污，义无更适之理。尔肯为吾婿，吾为尔婚。」情拜位幸甚。吴君乃命情潜足挂舵上，呼人求援，若遭溺而幸免者，庶不为舟人所觉。生如戒，吴君令篙者掖之，佯曰：「此吾友人子也。」易其衣冠，抚之如子。抵济州，假巨室华居，召傧相，大讲合婚之仪。舟人悉与宴，了不知其所由。<br><br>&nbsp;&nbsp;&nbsp;&nbsp;既自京师返筛，延名士以训之，学业大进。又遣使诣太原，访求其父。父喜，赉珍聘至楚，留宴累月，乃别。<br><br>&nbsp;&nbsp;&nbsp;&nbsp;情二十三领乡荐，明年登进士第。与女归拜翁姑，会亲里，携家之官。初为南京礼部主事，后至某郡大守，膺翟之封。有子凡若干人，遐迩传播，以为奇遇云。<br><br>&nbsp;&nbsp;&nbsp;&nbsp;晁彩外传<br><br>&nbsp;&nbsp;&nbsp;&nbsp;大历中，有晁彩者，小字试莺，女子中之有文而能言者也。与母独居，深娴翰墨，丰姿艳体，映带一时。有尼常出入其家，言彩美丽，为天下冠：不施丹铅，而眉目如画；不佩芳芷，而体恒有香；不簪珠翠，而鬟鬓自冶。尝见其夏月着单衫子，右手攀竹枝，左手持兰花扇，按膝上，注目水中游鱼，低讽竹枝小词，若黄莺学啭，真神仙中人也。性爱看云，其尤爱者，赤黑色也。故其室名曰：「窥云室」，其馆名曰「期云馆」。一日，兰花始发，其母命赋之。彩即应声曰：　　　<br><br>&nbsp;&nbsp;&nbsp;&nbsp;隐于谷里，显于澧浔；贵比于白玉，重匹于黄金；既入燕姬之梦，还鸣宋玉之琴。<br><br>&nbsp;&nbsp;&nbsp;&nbsp;其敏慧若此。<br><br>&nbsp;&nbsp;&nbsp;&nbsp;少与邻生文茂笔札周旋，每自誓言，当为伉俪。及长而散去，犹时时托侍女通殷勤。茂尝春日寄以诗曰：<br><br>&nbsp;&nbsp;&nbsp;&nbsp;美人心共石头坚，翘首佳期空黯然。<br><br>&nbsp;&nbsp;&nbsp;&nbsp;安得千金遗侍者，一烧鹊脑绣房前。<br><br>&nbsp;&nbsp;&nbsp;&nbsp;其二曰：<br><br>&nbsp;&nbsp;&nbsp;&nbsp;晓来扶病镜台前，元力梳头任髻偏。<br><br>&nbsp;&nbsp;&nbsp;&nbsp;消瘦浑如江上柳，东风日日起不眠。<br><br>&nbsp;&nbsp;&nbsp;&nbsp;其三曰：<br><br>&nbsp;&nbsp;&nbsp;&nbsp;旭日瞳瞳破晓霾，遥知妆罢下芳阶。<br><br>&nbsp;&nbsp;&nbsp;&nbsp;那能飞作梧花凤，一集佳人白玉钗。<br><br>&nbsp;&nbsp;&nbsp;&nbsp;其四曰：<br><br>&nbsp;&nbsp;&nbsp;&nbsp;孤灯才灭已三更，窗雨无声鸡又鸣。<br><br>&nbsp;&nbsp;&nbsp;&nbsp;此夜相思不成梦，空怀一梦到天明。<br><br>&nbsp;&nbsp;&nbsp;&nbsp;彩得诗，因遣侍儿以青莲子十枚寄茂，且曰：「吾怜子也」。茂曰：「何以不去心？」侍者曰：「正欲使君知其心苦耳。」茂持啖未竟，坠一子于盆水中。有喜鹊过，恶污其上，茂遂弃之。明早，有并蒂花开于水面，如梅英大。茂因喜曰：「吾事济矣。」取置几头，数日始谢，房亦渐长。剖之各得实五枚，如所来数。茂即书其异，托侍女以报彩。彩持阅大喜，曰：「并蒂之谐此其征矣。」因以朝鲜茧纸作鲤鱼，函两面俱画鳞甲，腹下令可以藏书，遂寄茂以诗，曰：<br><br>&nbsp;&nbsp;&nbsp;&nbsp;花笺制叶寄郎边，的的寻鱼为妾传。<br><br>&nbsp;&nbsp;&nbsp;&nbsp;并蒂已看灵鹊报，情郎早觅买花船。<br><br>&nbsp;&nbsp;&nbsp;&nbsp;荏苒至秋，屡通音问，而欢好无由。偶值其母有姻席之行，彩即遣人报茂。茂喜极，乘月至门，遂酬夙愿焉。晨起整衣，两不忍别。彩因自剪鬓发，持以赠茂，且曰：「好藏青鬓，早缔白头也。」　　<br><br>&nbsp;&nbsp;&nbsp;&nbsp;茂归，藏于枕畔。兰香芳烈，馥馥动人，因以诗寄之，曰：<br><br>&nbsp;&nbsp;&nbsp;&nbsp;几上金猊静不焚，匡床愁卧对斜曛。<br><br>&nbsp;&nbsp;&nbsp;&nbsp;犀梳金镜人何处，半枕兰香空绿云。<br><br>&nbsp;&nbsp;&nbsp;&nbsp;绸缨之后，又复无机可乘。时值抄秋，金风淅栗。彩无聊之极，因遣侍儿以诗寄茂，曰：<br><br>&nbsp;&nbsp;&nbsp;&nbsp;珍簟生凉夜漏余，梦中恍惚觉来初。<br><br>&nbsp;&nbsp;&nbsp;&nbsp;魂离不得空成病，面见无由浪寄书。<br><br>&nbsp;&nbsp;&nbsp;&nbsp;窗外江村钟响绝，枕边梧叶雨声疏。<br><br>&nbsp;&nbsp;&nbsp;&nbsp;此时最是思君处，肠断寒猿定不如。<br><br>&nbsp;&nbsp;&nbsp;&nbsp;茂答曰：<br><br>&nbsp;&nbsp;&nbsp;&nbsp;忽见西风起洞房，卢家何处郁金香。<br><br>&nbsp;&nbsp;&nbsp;&nbsp;文君未奔先成渴，颛项初逢已自伤。<br><br>&nbsp;&nbsp;&nbsp;&nbsp;怀梦欲寻愁落叶，忘忧将种恐飞霜。<br><br>&nbsp;&nbsp;&nbsp;&nbsp;惟应会付青天月，共听床头漏声长。<br><br>&nbsp;&nbsp;&nbsp;&nbsp;自此以后，间阔弥深，彩抱郁中怀，遂调素质。母察其异，苦询侍儿，侍儿因微露其情。母叹曰：「才子佳人，自应有此。然古多不偶，吾今当为成之。」因托斧柯，以彩归茂。定情之夕，更鬯幽怀，若比目之逝青波，文禽之逐绿水也。如此经年，并肩倚膝。试期逼迫，茂欲买悼长安。临行，茂因问曰：「吾舍汝而远行，天涯俄顷，得无悲乎？」晁彩惨然动容，曰：「君岂知也。窃闻分手，那御伤心。江上斜阳，正当春日，峡中行雨，已阻朝云，况兰叶之当醉，属文无之将贻。望长亭而跳脱缓，对离觞而腰骤宽。抚鸳枕于连宵，预湔怨泪，望鱼书于他日，宁事兰膏；幸践刀环之期，毋贻机锦之怨。」又口占诗曰：<br><br>&nbsp;&nbsp;&nbsp;&nbsp;夫君远别妾心愁，踏翠江边送画舟。<br><br>&nbsp;&nbsp;&nbsp;&nbsp;欲待相看迟此别，只愁红日向西流。<br><br>&nbsp;&nbsp;&nbsp;&nbsp;彩家畜一白鹤，名素素。一日雨中，忽忆其去，试谓鹤曰：「昔王母青驾、绍兰、紫燕皆能寄书达远，汝独不能乎？」鹤延颈向彩，若受命状。彩即援笔直书二绝，系于其足，竟致其夫。诗曰：<br><br>&nbsp;&nbsp;&nbsp;&nbsp;窗前细雨日啾啾，妾在闺中独自愁。<br><br>&nbsp;&nbsp;&nbsp;&nbsp;何事玉郎久离别，忘忧总对岂忘忧。<br><br>&nbsp;&nbsp;&nbsp;&nbsp;又曰：<br><br>&nbsp;&nbsp;&nbsp;&nbsp;春风送雨过窗东，忽忆良人在客中。<br><br>&nbsp;&nbsp;&nbsp;&nbsp;安得妾身今似雨，愿随风去与郎同。<br><br>&nbsp;&nbsp;&nbsp;&nbsp;彩痛夫远离，解足下青丝白云履一双，寄之曰：「如妾踵君而行也。」履下冥木，出于彩手，极为精巧。至京，遇博物君子，窥见之曰：「此谓白云青舄，王母御之会穆王于赤水之上者也。」故中国传其制，天子赤舄。凡舄色皆象裳。妇人之舄，饰以白云，口缀双珠。<br><br>&nbsp;&nbsp;&nbsp;&nbsp;越两月，茂得隽归，试问彩曰：「此履于古有制乎？」对曰：「此西王母御以降赤水者。」茂因益敬重焉。<br><br>&nbsp;&nbsp;&nbsp;&nbsp;一日，偶病消渴，生赠以武夷茶一函。彩谢曰：「猥辱来贶，不惟捐疾，勉我良深。第岸本不移，岂能止舟行之惑；日仍有度，宁可解云驶之疑。请讽匪石之言，永结断金之好。睹物心悲，力书不尽。」生以书示所知，都不解其指。一客在旁曰：「茶名『不迁』，意在勉其一志，故有此答耳。」其博物皆类此。彩与茂赓和甚多，而其最艳者，《子夜歌》十八首，因附于后云。其一曰：<br><br>&nbsp;&nbsp;&nbsp;&nbsp;侬既剪云鬟，郎亦分丝。<br><br>&nbsp;&nbsp;&nbsp;&nbsp;觅向无人处，作同心结。<br><br>&nbsp;&nbsp;&nbsp;&nbsp;其二曰：<br><br>&nbsp;&nbsp;&nbsp;&nbsp;夜夜不成寐，拥被啼终夕。<br><br>&nbsp;&nbsp;&nbsp;&nbsp;郎不信侬时，但看枕上迹。<br><br>&nbsp;&nbsp;&nbsp;&nbsp;其三曰：<br><br>&nbsp;&nbsp;&nbsp;&nbsp;何时得成匹，离恨不复牵。<br><br>&nbsp;&nbsp;&nbsp;&nbsp;金针刺菡萏，夜夜得见莲。<br><br>&nbsp;&nbsp;&nbsp;&nbsp;其四曰：<br><br>&nbsp;&nbsp;&nbsp;&nbsp;相逢逐凉候，黄花忽复香。<br><br>&nbsp;&nbsp;&nbsp;&nbsp;颦眉腊月露，愁杀未成霜。<br><br>&nbsp;&nbsp;&nbsp;&nbsp;其五曰：<br><br>&nbsp;&nbsp;&nbsp;&nbsp;明窗弄玉指，指甲如水晶。<br><br>&nbsp;&nbsp;&nbsp;&nbsp;剪之特寄郎，聊当携手行。<br><br>&nbsp;&nbsp;&nbsp;&nbsp;其六曰：<br><br>&nbsp;&nbsp;&nbsp;&nbsp;寄语闺中娘，颜色不常好。<br><br>&nbsp;&nbsp;&nbsp;&nbsp;含笑对棘实，欢娱须是枣。<br><br>&nbsp;&nbsp;&nbsp;&nbsp;其七曰：<br><br>&nbsp;&nbsp;&nbsp;&nbsp;良会终有时，劝郎莫得怒。<br><br>&nbsp;&nbsp;&nbsp;&nbsp;姜櫱喂春蚕，要绵须辛苦。<br><br>&nbsp;&nbsp;&nbsp;&nbsp;其八曰：<br><br>&nbsp;&nbsp;&nbsp;&nbsp;醉梦幸逢郎，无奈乌哑哑。<br><br>&nbsp;&nbsp;&nbsp;&nbsp;中山如有酒，敢借千金价。<br><br>&nbsp;&nbsp;&nbsp;&nbsp;其九曰：<br><br>&nbsp;&nbsp;&nbsp;&nbsp;信使无虚日，玉寄盈觥。<br><br>&nbsp;&nbsp;&nbsp;&nbsp;一年一日雨，底事大多晴。<br><br>&nbsp;&nbsp;&nbsp;&nbsp;其十曰：<br><br>&nbsp;&nbsp;&nbsp;&nbsp;绣房拟会眼，西窗日离离。<br><br>&nbsp;&nbsp;&nbsp;&nbsp;手自施屏障，恐有女伴窥。<br><br>&nbsp;&nbsp;&nbsp;&nbsp;其十一曰：<br><br>&nbsp;&nbsp;&nbsp;&nbsp;相思百余日，相见苦无期。<br><br>&nbsp;&nbsp;&nbsp;&nbsp;寨裳摘莲花，要莲敢恨池。<br><br>&nbsp;&nbsp;&nbsp;&nbsp;其十二曰：<br><br>&nbsp;&nbsp;&nbsp;&nbsp;金盆盥素手，焚香诵普院。<br><br>&nbsp;&nbsp;&nbsp;&nbsp;平生酬所愿，与郎为一身。<br><br>&nbsp;&nbsp;&nbsp;&nbsp;其十三曰：<br><br>&nbsp;&nbsp;&nbsp;&nbsp;花池多芳水，玉杯挹赠郎。<br><br>&nbsp;&nbsp;&nbsp;&nbsp;避人藏袖里，湿却素罗裳。<br><br>&nbsp;&nbsp;&nbsp;&nbsp;其十四曰：<br><br>&nbsp;&nbsp;&nbsp;&nbsp;感郎金针赠，欲报物俱轻。<br><br>&nbsp;&nbsp;&nbsp;&nbsp;一双连素缕，与郎聊定情。<br><br>&nbsp;&nbsp;&nbsp;&nbsp;其十五曰：<br><br>&nbsp;&nbsp;&nbsp;&nbsp;寒风响枯木，通夕不得卧。<br><br>&nbsp;&nbsp;&nbsp;&nbsp;早起遣问郎，昨宵何以过。<br><br>&nbsp;&nbsp;&nbsp;&nbsp;其十六曰：<br><br>&nbsp;&nbsp;&nbsp;&nbsp;得郎日嗣音，令人不可睹。<br><br>&nbsp;&nbsp;&nbsp;&nbsp;熊胆磨作墨，书来字字苦。<br><br>&nbsp;&nbsp;&nbsp;&nbsp;其十七曰：　　<br><br>&nbsp;&nbsp;&nbsp;&nbsp;轻巾手自制，颜色烂含桃。<br><br>&nbsp;&nbsp;&nbsp;&nbsp;先怀侬袖时，然后约郎腰。<br><br>&nbsp;&nbsp;&nbsp;&nbsp;其十八曰：　　<br><br>&nbsp;&nbsp;&nbsp;&nbsp;侬赠绿丝衣，郎遗玉钩指。<br><br>&nbsp;&nbsp;&nbsp;&nbsp;郎欲系侬心，侬思着郎体。<br><br>&nbsp;&nbsp;&nbsp;&nbsp;紫竹小传<br><br>&nbsp;&nbsp;&nbsp;&nbsp;大观中，有紫竹者，工词，善于调谑，恒谓天下无其偶。一日，手李后主集，其父玄伯问曰「后主词中，何处最佳？」答曰：「『问君能有几多愁，恰似一江春水向东流』耳。」玄伯默然。尝游于野，有秀才方乔，乐至人也，一与紫竹遇，欲睹其状更不可见，昼夜思之。面貌恍惚，中心拂郁。每入，见卖美人图者，辄取视，冀其有相似者。或狭邪妓馆，无不留意，用计万端，竟无其人，终日悲慕，几成痼疾。有寄情诗曰：　　　<br><br>&nbsp;&nbsp;&nbsp;&nbsp;眉如远岫首如螓，但得相思不相亲。<br><br>&nbsp;&nbsp;&nbsp;&nbsp;若使画工图软障，何妨百日唤真真。<br><br>&nbsp;&nbsp;&nbsp;&nbsp;一日，遇一道士持一锦囊，内有古镜，谓乔曰：「子之用心，诚通神明。吾有此纯阳古镜，藏之久矣，今以奉赠。此镜一触阴之气，留影不散，子之所遇少女，至阴独钟。试使人照之，即得其貌矣。然后令画工图之，所流之影，同此女。一得阳精，影即散去。他物尽然。」又戒乔：「不可照日，一照即飞入日宫，散为阳气矣。」镜背有篆书云「火府百炼纯阳宝镜」。乔试之，果然。遂以白玉盘螭匣盛斯镜，而达意焉。紫竹欣然而受，遂得以诗词往来。长夏，乔读书于种梅馆，怀思紫竹至于忘食。忽紫竹遗以书，其大略云：「欲结赤绳，应须素笺。泣珠成泪，久比鲛人，流火为期，聊同织女。春风鸳帐里，不妨雁语惊寒，暮雨雀屏中，一任鸡声唱晓。」乔答之词，亦多绔丽，柬尾附以《玉楼春》词，曰：　　　<br><br>&nbsp;&nbsp;&nbsp;&nbsp;绿阴扑地莺声近，柳絮如绵烟草衬。双鬟玉面碧窗人，一纸银钩春鸟信。佳期远卜清秋夜，梧树梢头明月挂。天公若解此情深，今岁何须三月夏。<br><br>&nbsp;&nbsp;&nbsp;&nbsp;自此音问两绝，而想象难真。紫竹因觅银光，继序其悲愁眷恋之意，复缀以《卜算子》词，曰：　　　<br><br>&nbsp;&nbsp;&nbsp;&nbsp;绣阁锁重门，携手终非易。墙外凭他花影摇，那得疑郎至。合眼想郎君，别久难相似。昨夜如何绣枕边，梦见分明是。<br><br>&nbsp;&nbsp;&nbsp;&nbsp;遂约于望云门暂会。因于墙阴之下，闲履苍苔，鞋底尽湿，而方不至，俄闻人语，遂归绣闺。独倚画屏，不胜怅恨，作《踏莎行》一阕，云：　　　<br><br>&nbsp;&nbsp;&nbsp;&nbsp;醉柳迷莺，懒风熨草，约郎暂会闲门道。粉墙阴下待郎来，藓痕印得鞋痕小。尽花日移阴，香失袅，望郎不到心如捣。避人倚屏山，魂断还向墙阴绕。<br><br>&nbsp;&nbsp;&nbsp;&nbsp;紫竹既归，方乔始至约处，四顾仿惶，憾惋而去。遂以尺犊故相讥调。紫竹为《菩萨蛮》词，以戏语以解之曰：　　　<br><br>&nbsp;&nbsp;&nbsp;&nbsp;约郎共会西厢下，娇羞竟负从前话。不道一腰违，佳期难再期。郎君知我愧，故把书相低，寄语不赴期，见时须打郎。<br><br>&nbsp;&nbsp;&nbsp;&nbsp;乔复为词，戏答云：　　　<br><br>&nbsp;&nbsp;&nbsp;&nbsp;秋风只拟同衾枕，春归依旧成孤寝。爽约不思量，翻言要打郎。鸳鸯如共耍，玉手何辞打，若再负佳期，还应我打伊。<br><br>&nbsp;&nbsp;&nbsp;&nbsp;紫竹遂投誓于书，乔因寄《踏莎行》一阂云：　　　<br><br>&nbsp;&nbsp;&nbsp;&nbsp;笔锐金针，墨浓螺黛，盟言写就囊儿袋。玉屏一缕兽炉烟，兰房深处深深拜。芳意无穷，花笺难载，帘前细祝风吹带。两情愿得似堤边，一江绿水年年在。<br><br>&nbsp;&nbsp;&nbsp;&nbsp;后因复寻旧约，遂得谐缱绻之私，自此两情相得益深。紫竹常目乔为重宝，尺犊之间，往往呼之。时紫竹有南蕾桃花片重数钱，色如桃花，而明莹如榴肉，市之得百金，因戏以词寄乔曰：　　　<br><br>&nbsp;&nbsp;&nbsp;&nbsp;与郎眷恋何时了，爱郎不异珍和宝。一宝百金偿，算来何用郎。戏郎郎莫恨，珍宝何须论。若要买郎心，凭他万万金。<br><br>&nbsp;&nbsp;&nbsp;&nbsp;乔为之抚掌，但磋跎时景，忽复青阳，其父稍有所闻，遂召乔以紫竹妻之焉，然往来诗词甚多，不能毕彔，犹有一诗云：　　　<br><br>&nbsp;&nbsp;&nbsp;&nbsp;晨莺不住啼，故唤愁人起。无力晓妆慵，闲弄荷钱水。欲呼女伴来，斗草花荫里。娇极不成狂，更向屏山倚。<br><br>&nbsp;&nbsp;&nbsp;&nbsp;又云：　　　<br><br>&nbsp;&nbsp;&nbsp;&nbsp;思郎无见期，独坐离情惨。门户约花关，莫教轻风。生怕是黄昏，庭竹和烟。敛翠恨无涯，强把兰缸点。<br><br>&nbsp;&nbsp;&nbsp;&nbsp;观此，其风调可想矣。<br><br>&nbsp;&nbsp;&nbsp;&nbsp;姚月华小传<br><br>&nbsp;&nbsp;&nbsp;&nbsp;姚氏女月华，少失母。忽梦月轮坠于妆台，觉而大悟。自幼聪慧，组织，不习而能，独未尝读书。自此搦管，便有所得，其所为古文，词妙绝当。时随父寓于扬子江。时端午，江上有龙舟之戏，月华出看。近舟有书生杨达，见其素腕褰帘，结五色彩于跳脱，发如漆，玉凤斜簪，巧笑美盼，容色艳冶，达神魂飞荡，然非敢望也。每日怀思，因制曲序其邂逅，名曰《泛龙舟》。一日，月华见达《昭君怨》诗，爱其「匣中纵有菱花镜，羞向单于照旧颜」句，情不能已，遂私命侍儿乞其旧稿，且寄诗一纸，题曰《古怨》，云：　　　<br><br>&nbsp;&nbsp;&nbsp;&nbsp;江水悠悠春草绿，对此思君泪相续。羞将离恨向东风，理尽瑶琴不成曲。<br><br>&nbsp;&nbsp;&nbsp;&nbsp;杨出于非望，乐不可言，立缀艳诗体，以致其情。自以遂各以尺牍往来。月华每得达书，有密语，皆伏读数过，烧灰入醇醪饮之，谓之「款中散」。<br><br>&nbsp;&nbsp;&nbsp;&nbsp;一日，达饮于姚氏，酒酣假寐。月华私命侍儿送合欢竹钿枕、温凉草文席，皆其香阁中物也。达虽心荡，亦无可奈何，遂怅然而归。次日晨，月华以石花遗达，云：「出丹洞玉池，异于他处，色如水晶清明而莹，久服延年。」达以词诵之曰：<br><br>&nbsp;&nbsp;&nbsp;&nbsp;青楼仙女隔蓬莱，玉树金窗向晓开。<br><br>&nbsp;&nbsp;&nbsp;&nbsp;燕子羽毛非广袖，殷勤也带石花来。<br><br>&nbsp;&nbsp;&nbsp;&nbsp;然月华虽工于组织，亦巧于丹青，凡花齐羽毛，世所鲜及。笔札之暇，聊复自娱，人不可得而见也。<br><br>&nbsp;&nbsp;&nbsp;&nbsp;一口，正挥毫画芙蓉匹鸟图，忽侍儿持达笺至，上云：「奉送不律糜。」二女侍在侧问曰：「不律糜，何也？」曰：「楚谓之『聿』，吴谓之『不律』，燕谓之『弗』，皆笔名也。汉人有墨，名曰糜。」遂受之，答以所画芙蓉图。达见其约略浓淡，生态逼真，喜不自持，觅银光纸裁书谢之，其大略云：　　　<br><br>&nbsp;&nbsp;&nbsp;&nbsp;连枝欲长，忽阻山溪，比翼将翔，遽乖云路。思结章台垂柳，心驰普救啼莺，幸传尺素之丹青，岂任寸心之铭刻。江湖恍在案，波浪倏翻窗。植写断肠，飞挥交颈。茧纸发其枝干，兔管借之羽毛。雌戏苹川，雄依苔石。色与露花同照烂，翼将风叶共低昂。明镜晓开，苦忆文君之面，疏萤夜度，遥思织女之机。所冀吾人，获同斯画。越溪吴水之上，常得双开；汉树秦草之间，永教对舞。<br><br>&nbsp;&nbsp;&nbsp;&nbsp;月华读之，称赏不已，以洒海刺二尺赠达曰：「为郎作履，凡履霜雪，则应履而解，乃西蕃物也。」又贴诗曰：<br><br>&nbsp;&nbsp;&nbsp;&nbsp;金刀剪紫绒，与郎作轻履。<br><br>&nbsp;&nbsp;&nbsp;&nbsp;愿化双仙凫，飞来入闺里。<br><br>&nbsp;&nbsp;&nbsp;&nbsp;盖达与月华虽文翰相通，而终未一睹，至是，见诗心醉若狂，乃赂女侍而得一会焉。临别，谓月华曰：「少日即来。」不觉爽约。及至，姚不即见，杨戏书一句，调之曰：「女姚虽美，只如半朵桃花。」姚正怒，索笔对曰：「人信为高，莫费一翻言说。&nbsp;」杨愈奇之，遂至往来无间。凡久会，谓之「大会」；暂会，谓之「小会」。又，大会谓之「鹣鹣会」；小会，谓之「白会」。而欢洽正浓，忽其父有江右之迁，已买舟于水畔矣。彼此仓皇，无计可缓，遂快快而别。<br><br>&nbsp;&nbsp;&nbsp;&nbsp;月华至舟，双眉云锁，两颊花愁，而饮食恹恹减矣。乃效徐淑体缀成一词，而犹多悲怨，以寄达，曰：　　　<br><br>&nbsp;&nbsp;&nbsp;&nbsp;妾生兮不辰，盛年兮逢屯。寒暑兮心结，夙夜兮眉颦。循环兮不息，如彼兮车轮。车轮兮可歇，妾心兮焉伸。杂沓兮无绪，如被兮丝梦。丝棼兮可理，妾心兮焉分。空闺兮岑寂，壮阁兮生尘。萱草兮徒树，兹忧兮岂泯。幸逢兮君子，许结兮殷勤。分香兮剪发，赠玉兮共珍。指天兮结誓，愿为兮一身。所遭兮多舛，玉体兮难亲。损餐兮减寝，带缓兮罗裙。菱鉴兮情启，博炉兮焉熏。整袜兮欲举，塞路兮荆棒。逢人兮欲语，匝兮头。烦冤兮凭胸，何时兮可论。愿君兮见察，妾死兮何。<br><br>&nbsp;&nbsp;&nbsp;&nbsp;达读之呜咽不胜，几绝者数四。<br><br>&nbsp;&nbsp;&nbsp;&nbsp;后达复至其旧院，惟见双燕斜飞，落英满地而已。遂亦整装于江右踪迹之，而竟无可查焉。尝为友语及之，犹呜呜泣下云。<br><br>&nbsp;&nbsp;&nbsp;&nbsp;投桃彔<br><br>&nbsp;&nbsp;&nbsp;&nbsp;刘尧举，字唐卿，舒州人也。淳熙未，父观官平江许浦，尧举从之行。是年，当秋荐，遂僦舟就试嘉禾。及抵中流，见执揖者一美少艾，年可二八上下，修鬟媚，眉眼含娇，虽荆布淡妆，而过人种种，真若「海棠一枝斜映水」也。唐卿惊讶间，不觉戚戚心动。因默访之，知为舟人子，乃叹曰：「有是哉，明珠出此老蚌耶。」唐卿始碍父在不敢通。<br><br>&nbsp;&nbsp;&nbsp;&nbsp;留连将午，情莫能已。驾言舟重行迟，促其父助纤。父去，试以眼拨之，少艾或羞怯而避颜，或严色以相拒。及唐卿他顾，则又睨觑流情，欲言还笑。唐卿见其明中装样，暗地撩人，心眼相关，神魂飞荡，乃以袖中罗帕系胡桃，其中绾同心一结，投掷女前。女执揖自如，若不知者。唐卿慌愧，恐为父觉，频以眼示意，欲令收取，女又不为动。及父收纤登舟，将下舱，而唐卿益躁急无措，女方以鞋尖勾掩裙下，徐徐拾纳袖中。父不觉也。且掩面笑曰：「胆大者亦如此耶！」唐卿方定色，然亦阴德之矣。<br><br>&nbsp;&nbsp;&nbsp;&nbsp;越明，复以计使父去，因得通问曰：「以子国色，兼擅巧能，宜获佳偶，但文彩凤，误堕鸡栖中，令人不能无慨。」女曰：「君言差矣！红颜薄命，岂独妾哉。义当咨嗟，敢生尤怨。」唐卿益为叹服。自是，两情虽洽，然终碍父，咫尺隔若天涯，不能近体。<br><br>&nbsp;&nbsp;&nbsp;&nbsp;及抵秀州，唐卿引试毕，出院甚早。时舟人市易未还，遂使女移舟他处。因私恳曰。「仆年方壮，秦晋未谐，倘不见鄙，当与子缔百年之好。」女曰：「陋质贫姿，得配君子，固所愿也。第枯藤野蔓，难托乔松，而骥尾风驰，岂容蝇附。妾不敢叨，君请自重。」唐卿抚其肩曰：「嗑！是何足较。两日来，被子乱吾方寸久矣，恨不能一快豪情。今天与其便，而子复拒执如此，望永绝矣。英雄常激而死，何惜此生？即当碎首子前，以报隐帕之德。」言毕，踊跃投身于河。女急牵其衣裾曰：「姑且止，当自有说。」唐卿回顾曰：「子真怜我乎？」遂携抱枕席间，得谐私愿。欢乐之怀，不减天上。女起，自饰其鬓，且为生整衣曰：「辱君俯爱，冒耻仰承。一瞬之情，义坚金石，幸无使剩蕊残葩，空付余香于游水也。」唐卿答曰：「苟得寸进，敢负心盟，必当贮子金屋。」两相笑狎而罢。是夕，唐卿父母梦二黄衣人突报曰：「天门才放榜，郎君已首荐。」忽一人掣去，云：「刘尧举近作欺心事，宜殿一举。」父母惊觉。及揭示，果见黜落。少艾以为失望，快炔泪下。唐卿抚慰，久之方已。<br><br>&nbsp;&nbsp;&nbsp;&nbsp;及归谒父母，诘质以梦，唐卿匿不敢言，至次举，复领舒州首荐。唐卿感女夙约，遍令求访，竟莫能得。盖或流泛他所，而唐卿遂及篆。<br>