&nbsp;&nbsp;&nbsp;&nbsp;<h1>序</h1><br><br>&nbsp;&nbsp;&nbsp;&nbsp;尝闻宇宙大矣，何所不有。宣尼“不语怪”，非谓无怪之可&nbsp;语也。乃龌龊，老儒谓目不亲非圣之书抑何坐井观天耶！泥丸&nbsp;封口，自甘固陋。独不观乎天之风月，地之花鸟，人之歌舞，非&nbsp;此不成其为三才乎？从来可欣可羡可骇可愕之事，自曲士观之&nbsp;甚奇，自达人观之甚平。吾尝浮沉八股道中，无一生趣。月之&nbsp;夕，花之晨，衔觞赋诗之余，登山临水之际，稗官野史，时一&nbsp;展玩。诸凡神仙妖怪，国士名姝，风流得意，慷慨情深等语，千&nbsp;转万变，靡不错陈于前，亦足以送居诸而破岑寂。岂其詹詹学&nbsp;一先生之言而以号于人曰“此夫出自齐谐之口者也”而摈不复&nbsp;道耶？虽然诗三百篇，不废郑卫，要以“无邪”为归。假令不&nbsp;善读诗者，而徒侈淫哇之词，领忘惩创之旨，虽多亦奚以为！是&nbsp;集也，奇而法，正而葩，纤合度，修短中程，才情妙敏，踪&nbsp;迹幽玄。其为物也多姿，其为态也屡迁。斯亦小言中之白眉者&nbsp;矣。昔人云：“我能转法华，不为法华转。”得其说而并得其所&nbsp;以说，则乐而不淫，哀而不伤，纵横流漫而不纳于邪，诡谲浮&nbsp;夸而不离于正。不然，始而惑，既而溺，终而荡。“尽信书则不&nbsp;如无书”，有味乎于舆氏之言哉。不佞，懒如嵇，狂如阮，慢如&nbsp;长卿，迂加元稹，一世不可余，余亦不可一世。萧萧此君而外，&nbsp;更无知已。啸咏时每手一编，未尝不临文感慨，不能喻之于人。&nbsp;窃谓开卷有益，夫固善取益者自为益耳。戊午，天孙渡河后三&nbsp;日，晏坐南窗，凉风飒至，绿筠弄影。左蟹鳌，右酒杯，拍浮&nbsp;，漫兴书此，以告夫世之读《艳异编》者。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;玉苟茗居士汤显祖题<br>