&nbsp;&nbsp;&nbsp;&nbsp;<h1>艳异编卷二十六·妓女部一</h1><br><br>&nbsp;&nbsp;&nbsp;&nbsp;<font&nbsp;color='#cc0000'>天水仙哥<br><br>&nbsp;&nbsp;&nbsp;&nbsp;天水仙哥，字绎真，住于南曲中，善谈谑，能歌令，常为席，宽猛得所。其姿容亦常常，但蕴藉不恶。时贤雅尚之，因鼓其声价耳。故右史郑休范仁表尝在席上赠诗曰：<br><br>&nbsp;&nbsp;&nbsp;&nbsp;严吹如何下太清，玉肌无奈六铢轻；<br><br>&nbsp;&nbsp;&nbsp;&nbsp;虽知不是流霞酌，愿听雷和瑟一声。<br><br>&nbsp;&nbsp;&nbsp;&nbsp;刘覃登第。年十六七，永宁相国邺之爱子。自广陵入举。辎重数十车，名马数十驷。时同年郑先辈扇之（郑本吴人，或荐裴赞为东床。因与名士相接，素无操守，粗有词学。乾符四年，裴公致其捷，与覃同年。因诣事覃，以求维扬幕。不慎廉隅，猥亵财利，又薄其中馈，竟为时辈所弃斥），极嗜欲于长安中。天水之齿，甚长于覃，但闻众誉天水，亦不知其妍丑。所由辈潜与天水计议，每令辞以他事，重难其来。覃则连增所购，终无难色。会他日，天水实有所苦，不赴召，覃殊不之信，增缗不已。所由辈又利其所乞，且不忠告，而终不至。<br><br>&nbsp;&nbsp;&nbsp;&nbsp;时有户部府吏李全者，居其里中，能制诸妓。覃闻立使召之，授以金花银可二斤许。全贪其重赂，径人曲，追天水人兜舆中，相与至宴所。至则蓬头垢面，涕泗交下。搴帘一睹，亟使舁回。而所费已百余金矣。<br><br>&nbsp;&nbsp;&nbsp;&nbsp;<font&nbsp;color='#cc0000'>楚儿<br><br>&nbsp;&nbsp;&nbsp;&nbsp;楚儿字润娘，素为三曲之尤，而辨慧，往往有诗句可称。近以迟暮，为万年捕贼官郭锻所纳。置于他所。润娘在娼中，狂逸特甚，及被拘系，未能悛心。锻主繁务，又本居有正室，至润娘馆甚稀。每有旧识过其所居，多于窗牖间相呼，或使人询讯，或以中笺送遗。锻乃亲仁诸裔孙也，为人异常凶忍且毒，每知必极笞辱。润娘虽甚痛愤，已而殊不少革。尝一日自曲江与锻行，前后相去十数步。同版使郑光业昌国，时为补衮，道与之遇。楚儿遂出帘招之，光业亦使人传语。锻知之，因曳至中衢，击以马。其声甚冤楚，观者如堵。光业遥视之，甚惊悔，且虑其不任矣。光业明日特取路过其居侦之，则楚儿已在临街窗下弄琵琶矣。驻马使人传语，已持彩笺送光业，诗曰：<br><br>&nbsp;&nbsp;&nbsp;&nbsp;应是前生有宿冤，不期今世恶姻缘。<br><br>&nbsp;&nbsp;&nbsp;&nbsp;蛾眉欲碎巨灵掌，鸡肋难胜子路拳。<br><br>&nbsp;&nbsp;&nbsp;&nbsp;祗拟吓人传铁券，未应教我踏金莲。<br><br>&nbsp;&nbsp;&nbsp;&nbsp;曲江昨日君相遇，当下遭他数十鞭。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;光业马上取笔答之，曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;大开眼界莫称冤，毕世甘他也是缘。<br><br>&nbsp;&nbsp;&nbsp;&nbsp;无计不烦乾偃蹇，有门须是疾连拳。<br><br>&nbsp;&nbsp;&nbsp;&nbsp;据论当道加严，便合披缁念法莲。<br><br>&nbsp;&nbsp;&nbsp;&nbsp;如此兴情殊不减，始知昨日是蒲鞭。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;光业性疏纵，但无畏惮，不拘小节，是以敢驻马报复，仍便送之，闻者皆缩颈。锻累主两赤邑捕贼，故不逞之徒。多所效命，人皆惮焉。<br><br>&nbsp;&nbsp;&nbsp;&nbsp;<font&nbsp;color='#cc0000'>郑举举<br><br>&nbsp;&nbsp;&nbsp;&nbsp;郑举举者，居曲中，亦善令章，尝与绎真互为席。而女傅非貌者，但负流品，巧谈谑，亦为诸朝士所眷。常有名贤醵宴，辟数妓，举举者预焉。今左谏王致君、调右貂郑礼臣夕、拜孙文府储小天、赵为山崇皆在席。时礼臣初入内庭，矜夸不已。致君已下，倦不能对，甚减欢情。举举知之，乃下筹指礼臣曰：“学士语大多。翰林学士虽甚贵、甚美，亦在人耳。至如李骘、刘允承、雍章，亦尝为之，又岂能增其声价耶？”致君已下，皆跃起拜之，喜不自胜。礼臣因引满自饮，更不复有言。于是极欢，至暮而罢。致君已下，各取彩绘遗酬。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;孙龙光为状元，颇惑之，与年候彰臣潜、社宁臣彦殊、崔勋美昭愿、赵延吉光逢、卢文举择、李茂勋等数人，多在其舍，他人或不尽预，故同年卢嗣业诉醵罚钱，致诗于状元曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;未识都知面，频输复分钱。<br><br>&nbsp;&nbsp;&nbsp;&nbsp;苦心事笔砚，得志助花钿。<br><br>&nbsp;&nbsp;&nbsp;&nbsp;徒步求秋赋，持杯给暮。<br><br>&nbsp;&nbsp;&nbsp;&nbsp;力微多谢病，非不奉同年。<br><br>&nbsp;&nbsp;&nbsp;&nbsp;嗣业，简辞之子，少有词艺，无操守之誉。与同年非旧知闻，多称力穷，不遵醵罚，故有此篇。曲内妓之头角者，为都知，分管诸妓。俾追召匀齐，举举、绛真皆都知也。曲中常价：一席四，见烛即倍。新郎君更倍其数。故云复分钱也。今左史刘郊文崇及第。年亦惑于举举，同年宴，而举举有疾不来，其年洒，多非举兴。遂令同年李深之，邀为酒。坐久，觉状元微晒，良久，乃吟一篇曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;南行忽见李深之，手舞如蜚令不疑。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;任尔风流兼蕴藉，天生不似郑都知。<br><br>&nbsp;&nbsp;&nbsp;&nbsp;<font&nbsp;color='#cc0000'>颜令宾<br><br>&nbsp;&nbsp;&nbsp;&nbsp;颜令宾居南曲中，举止风流，好尚甚雅，亦颇为时贤所厚。事笔砚，有词句。见举人尽礼祗奉，多乞歌诗以为留赠，五彩笺常满箱箧。后疾病且甚。值春暮，景色晴和，命侍女扶坐于砌前，顾落花而长叹数四。因索笔题诗云：<br><br>&nbsp;&nbsp;&nbsp;&nbsp;气余三五喘，花剩两三枝。<br><br>&nbsp;&nbsp;&nbsp;&nbsp;话别一樽酒，相邀无后期。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;因教小童曰：“为我持此出宣扬亲仁已来，逢见新第郎君及举人，即呈之云：‘曲中颜家娘子将来，扶病奉候郎君。’”因令其家设酒果以待。逡巡至者数人，遂张乐欢饮。至暮，涕泗交下曰：“我不久矣，幸各制哀挽以送我。”初，其家必谓求膊，送于诸客，甚喜。及闻其言，颇谦之。及卒，将痊之日，得书数篇。其母拆视之，皆哀挽词也。母怒，掷之于街中，曰：“此岂救我朝夕也！”其邻有喜羌竹刘驼驼，聪爽能为曲子词。或云尝私于令宾。因取哀词数篇，教挽柩前同唱之，声甚悲怆。是日瘗于青门外。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;或有措大逢之，他日召驼驼使唱，驼驼尚记其四章。一曰：<br><br>&nbsp;&nbsp;&nbsp;&nbsp;昨日寻仙子，车忽在门。<br><br>&nbsp;&nbsp;&nbsp;&nbsp;人生须到此，天道竟难论。<br><br>&nbsp;&nbsp;&nbsp;&nbsp;客至皆边袂，谁来为鼓盆。<br><br>&nbsp;&nbsp;&nbsp;&nbsp;不堪襟袖上，犹印旧眉痕。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;二曰：<br><br>&nbsp;&nbsp;&nbsp;&nbsp;残春扶病饮，此夕最悲伤。<br><br>&nbsp;&nbsp;&nbsp;&nbsp;梦幻一朝毕，风花几日狂。<br><br>&nbsp;&nbsp;&nbsp;&nbsp;孤鸾徒照镜，独燕懒归梁。<br><br>&nbsp;&nbsp;&nbsp;&nbsp;厚意耶能展，含酸奠一觞。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;三曰：<br><br>&nbsp;&nbsp;&nbsp;&nbsp;浪意何堪念，多情亦可悲。<br><br>&nbsp;&nbsp;&nbsp;&nbsp;骏奔皆露胆，至尽齐眉。<br><br>&nbsp;&nbsp;&nbsp;&nbsp;花坠有开日，月沉无出期。<br><br>&nbsp;&nbsp;&nbsp;&nbsp;宁言掩丘后，宿草便离离。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;四曰：<br><br>&nbsp;&nbsp;&nbsp;&nbsp;奄忽那如此，夭桃色正春。<br><br>&nbsp;&nbsp;&nbsp;&nbsp;捧心还劝我，掩面复何人。<br><br>&nbsp;&nbsp;&nbsp;&nbsp;岱岳谁为道，逝川宁问津。<br><br>&nbsp;&nbsp;&nbsp;&nbsp;临丧应有主，宋玉在西邻。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;自是盛传于长安，挽者多唱之。或询驼驼曰：“宋玉在西，莫是你否？”驼驼晒曰：“大有宋玉在。”诸子皆知私于乐工，及邻里之人，极以为耻，这相掩覆。绛真因与诸子争令，相谑失言云：“莫倚居突肆。”既而甚有恨色。后有与绛真及诸子昵熟者，勤问之，终不言也。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>杨妙儿杨妙儿者，居前曲，从东第四五家。本亦为名辈，后老退为假母。居第最宽洁，宾甚翕集。老妓曰莱儿，字蓬仙，貌不甚扬，齿不卑矣。但利口巧言，诙谐臻妙，陈设居止处，如好事士流之家。由是见者多惑之。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;进士天水光远，故山北之子。年甚富，与莱儿殊相悬，而一见溺之，终不能舍。莱儿亦以光远聪悟俊少，尤谄附之。又以俱善章程，愈相知爱。天水未应举时，已相呢狎矣。及应举，自以俊才，期于一战而取。莱儿亦谓之万全。是岁冬，大夸于宾客，指光远为一鸣先辈。及光远下第，京师小子弟，自南院径取道诣莱儿以快之。莱儿正盛饰立于门前，以俟榜。小子弟辈马上念诗以谑之曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;尽道莱儿口可凭，一冬夸婿好声名；<br><br>&nbsp;&nbsp;&nbsp;&nbsp;适来安远门前见，光远何曾解一鸣。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;莱儿尚未信，应声嘲答曰：<br><br>&nbsp;&nbsp;&nbsp;&nbsp;黄口小儿口没凭，逡巡看取第三名；<br><br>&nbsp;&nbsp;&nbsp;&nbsp;孝廉持水添瓶子，莫向街头乱碗鸣。<br><br>&nbsp;&nbsp;&nbsp;&nbsp;其敏捷，皆此类也。<br><br>&nbsp;&nbsp;&nbsp;&nbsp;是春，莱儿，久不痊于光远（京师以宴下第者，谓之打）。光远尝以长句诗，题莱儿室曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;鱼钥兽环斜掩门，萋萋芳草忆王孙。<br><br>&nbsp;&nbsp;&nbsp;&nbsp;醉凭青琐窥韩寿，因掷金梭恼谢鲲。<br><br>&nbsp;&nbsp;&nbsp;&nbsp;不夜珠光连玉匣，辟寒钗影落瑶樽。<br><br>&nbsp;&nbsp;&nbsp;&nbsp;欲知明惠多情态，役尽江淹别后魂。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;莱儿酬之曰：长者车尘每到门，长卿非慕卓王孙；<br><br>&nbsp;&nbsp;&nbsp;&nbsp;定知羽翼难随凤，却喜波涛未化鲲。<br><br>&nbsp;&nbsp;&nbsp;&nbsp;娇别翠钿粘去袂，醉歌金雀碎残樽；<br><br>&nbsp;&nbsp;&nbsp;&nbsp;多情多病年应促，早办名香为返魂。<br><br>&nbsp;&nbsp;&nbsp;&nbsp;莱儿乱离前，有豪家以金帛聘之，置于他所。人颇思之，不得复睹，莱儿以敏妙，诱引宾客，倍于诸妓，榷利甚厚。而假母杨氏未尝优恤，菜儿因大诟假母，拂衣而去。后，假母尝位诉于它能。次妓曰永儿，字齐卿，婉约于莱儿，无他能，今相国萧司徒遘甚眷之。在翰苑时，每知闻间为之致宴，必约定名占之。次妓曰迎儿，既乏丰姿，又拙戏谑，多劲词以忤宾客。次妓曰桂儿，最少，亦名于貌。但慕莱儿之为人，雅于逢迎。<font&nbsp;color='#cc0000'>王团儿<br><br>&nbsp;&nbsp;&nbsp;&nbsp;王团儿，前曲自西第一家也。已为假母，有女数人。长曰小润，字子美，少时颇籍籍者。小天崔垂休（名胤本字似之，及第时年二十），变化年溺惑之，所费甚广。尝题记于小润髀上，为为山所见，题诗曰：<br><br>&nbsp;&nbsp;&nbsp;&nbsp;慈恩塔下亲泥壁，滑腻光华玉不如。<br><br>&nbsp;&nbsp;&nbsp;&nbsp;何事博陵崔肉十，金陵腿上逞欧书。<br><br>&nbsp;&nbsp;&nbsp;&nbsp;次日福娘，字宜之。甚明白，丰约合度，谈论风雅，且有体栽。故天官崔知之侍郎，尝于筵上与诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;怪得清风送异香，娉停仙子曳霓裳。<br><br>&nbsp;&nbsp;&nbsp;&nbsp;惟应错认偷桃客，曼倩曾为汉侍郎。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;次日小福，字能之。虽乏丰姿，亦甚慧黠。予在京师，与群从少年习业，或倦闷时，同诣此处，与二福环坐，清淡雅饮，尤见风态。予尝赠宜之诗曰：<br><br>&nbsp;&nbsp;&nbsp;&nbsp;彩翠仙衣玉红肤，轻盈年在破瓜初。<br><br>&nbsp;&nbsp;&nbsp;&nbsp;霞杯醉劝刘郎饮，云髻慵邀阿母梳。<br><br>&nbsp;&nbsp;&nbsp;&nbsp;不怕寒侵缘带宝，等忧风举情持裾。<br><br>&nbsp;&nbsp;&nbsp;&nbsp;谩图西子晨妆样，西子元来未得知。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;得诗甚多，颇以此诗为称惬。持诗于窗左红墙，请予题之。及题毕，”以未满壁，请更作一两篇。且见戒无艳。予因题三绝句，如其自述。其一曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;移壁同窗费几朝，指环偷解薄兰椒。<br><br>&nbsp;&nbsp;&nbsp;&nbsp;无端斗草输邻女，更被拈将玉步摇。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;其二曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;寒绣红衣饷阿娇，新团香兽不禁烧。<br><br>&nbsp;&nbsp;&nbsp;&nbsp;东怜起样裙腰阔，刺蹙黄金线几条。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;其三曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;试共卿卿戏语粗，画堂连遣侍儿呼。<br><br>&nbsp;&nbsp;&nbsp;&nbsp;寒肌不奈金如意，白獭为膏郎有无。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;尚余数行未满。翌日诣之，忽见自札处，宜之题诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;苦把文章邀劝人，吟看好个语言新。<br><br>&nbsp;&nbsp;&nbsp;&nbsp;虽然不及相如赋，也值黄金一二斤。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;宜之每宴洽之际，常惨然悲郁，如不胜任。合坐为之改容，久而不已。静询之，答曰：“此踪迹安可迷，而不返耶？又何计以返？每思之不能不悲也。”遂呜咽久之。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;他日，忽以红笺授予，位且拜。视之，诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;日日悲伤未有图，懒将心事话凡夫。<br><br>&nbsp;&nbsp;&nbsp;&nbsp;非同覆水应收得，只间仙郎有意无？<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;余因谢之曰：“甚知幽旨，但非举子所宜，何如？”又泣曰：“某幸未系教坊籍，君子倘有意，一二百金之费尔。”未及答。困授予笔，请和其诗。予题其笺后曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;韶妙如何有远图，未能相为信非夫。<br><br>&nbsp;&nbsp;&nbsp;&nbsp;泥中莲子虽无染，移人家园未得无。<br><br>&nbsp;&nbsp;&nbsp;&nbsp;览之，因泣不复言，自是情意顿薄。<br><br>&nbsp;&nbsp;&nbsp;&nbsp;其夏，予东之洛，或醵饮于家，酒酣，数相瞩曰：“此欢不知可继否？”因位下。自冬初还京，果为豪者主之，不复可见。至春上已日，因与亲知楔于曲水，闻邻棚丝竹，因而视之。西座一紫衣，东座一麻，北座者偏麻衣，对米孟为纠，其南二妓乃宜之与母也。因于棚后，候其女仆以询之，曰：“宜阳彩缬铺张言为街使郎官置宴，张即宜之所主也。时街使令坤为敬渲二，益在外艰耳。”及下棚，复见女曰：“来日可到曲中否？”诘旦，诣其里，见能之在门，因邀下马，予辞以他事，立乘与语，能之乃团红中掷予曰：“宜之诗也。”舒而题诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;久赋恩情欲托身，已将心事再三陈。<br><br>&nbsp;&nbsp;&nbsp;&nbsp;泥莲既没移栽分，今日分离莫恨人。<br><br>&nbsp;&nbsp;&nbsp;&nbsp;予览之，怅然驰回，且不复及其门。<br><br>&nbsp;&nbsp;&nbsp;&nbsp;<font&nbsp;color='#cc0000'>王苏苏<br><br>&nbsp;&nbsp;&nbsp;&nbsp;王苏苏，在南曲中。屋室宽博，厄馔有序。女昆仲数人，亦颇善谐谑。有进士李标者，自言李英公勋之后，久在大谏王致君门下。致君弟侄因与同诣焉。饮次，标题窗曰：春暮花株绕户飞，王孙寻胜引尘衣。<br><br>&nbsp;&nbsp;&nbsp;&nbsp;洞中仙子多情态，留住刘郎不放归。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;苏苏先未识，不甘其题，因谓之曰：“阿谁刘郎？君莫乱道。”遂取笔继之曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;怪得犬惊鸡乱飞，赢童瘦马老麻衣。<br><br>&nbsp;&nbsp;&nbsp;&nbsp;阿谁乱引闲人到，留住青蚨热赶归。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;标性褊，头面通赤，命驾先归。后，苏苏见王家郎君，辄询：<br><br>&nbsp;&nbsp;&nbsp;&nbsp;“热赶郎在否？”<br><br>&nbsp;&nbsp;&nbsp;&nbsp;<font&nbsp;color='#cc0000'>刘泰娘刘泰娘，北曲内小家女也。彼曲，素无高远者，人不知之。乱离之春，忽于慈恩寺前，见曲中诸妓同赴曲江宴。至寺侧，下车而行。年齿甚妙，粗有容色。时游者甚众，争往诘之。以居作其所，久乃低眉。及细询之，云门前一樗树子。寻遇暮雨，诸妓分散，旦暮予有事北去，因过其门，恰遇犊车返矣。遂题其余曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;寻常凡木最轻樗，今日寻樗桂不如。<br><br>&nbsp;&nbsp;&nbsp;&nbsp;汉高新破咸阳后，英俊奔波遂吃虚。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;司游人闻知，诘朝诣之者，结驷于门矣。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>张住住张住住者，南曲。所居卑陋，有二女兄不振，是以门甚寂寞。为小铺席，货草姜果之类。住住，其母之腹女也。少而敏慧，能辨音律。邻有庞佛奴，与之同岁，亦聪警，甚相悦慕。年六七岁，随师于众学中，归则转教住住，私有结发之契。及住住将笄，其家拘管甚切，佛奴稀得见之，又力窘不能致聘。俄而，里之南有陈小凤者，欲权聘住住，盖求其元。已纳薄币，约其年三月五日。及月初，音耗不通，两相疑恨。佛奴因寒食争球，故逼其窗以伺之。忽闻住住曰：“徐州子，看看日中也。”佛奴庞勋同姓，佣书徐邸，因私呼佛奴为徐州子；日中，盖五日也。佛奴甚喜，因求。住住云：“上已日，我家踏青去，我当以疾辞。彼即自为计也。”佛奴因求其邻宋妪为之地，妪许之。<br><br>&nbsp;&nbsp;&nbsp;&nbsp;住住亦留。住住乃键其门，伺于东墙。闻佛奴语声，遂梯而过。佛奴盛备酒馔，亦延宋妪。因为幔寝所，以遂平生。既而，谓佛奴曰：“子既不能见聘，今且后时矣，随子而奔，两非其便。千秋之誓，可徐图之。五日之言，其何如也？”佛奴曰：“此我不能也，但愿保之他日。”住住又曰：“小凤亦非娶我也，其旨可知也。我不负子矣，而子其可便负我家而辱之乎？子必为我计之。”佛奴计之曲中素有畜斗鸡者，佛奴常与之狎。至五日，因其冠，取丹物，托宋妪致于住住。既而小凤以为获元，甚喜，又献三缗于张氏，遂往来不绝。复贪住住之明慧，因欲加礼纳之。小风为平康富家，车服甚盛；佛奴佣于徐邸，不能给食。母兄喻之，邻里讥之，住终不舍佛奴指阶井曰：“若逼我不已，‘骨董’一声即了矣。”<br><br>&nbsp;&nbsp;&nbsp;&nbsp;平康里中，素多轻薄小儿，遇事辄唱。住住诳小凤也，邻里或知之。俄而，复值北曲王团儿假女小福为郑九郎主之，而私于曲中盛六子者，及诞一子，荥阳抚之甚厚。曲中唱曰：“张公吃酒李公颠，盛六生儿九怜。舍下雄鸡伤一德，南头小凤纳三千。”久之，小凤因访住住，微闻其唱，疑而未察。其与住住昵者，诘旦告以街中之辞曰：“是日前，佛奴雄鸡因避斗，飞上屋，伤足。前曲小铁炉田小福者，卖马街头，遇佛奴父，以为小福所伤，遂殴之。”住住素有口辩，因抚掌曰：“是何庞汉打它卖马街头田小福？街头唱‘舍下雄鸡失一足，街头小福拉三拳’。且雄鸡失德，是何谓也？”小凤既不审，且不喻，遂无以对。往往因大，递呼家人，随弄小凤，甚不自足。住住因呼宋媪，使以前言告佛奴。奴视鸡足且良，遂以生丝缠其鸡足，置街中，召群小儿共变其唱住住之言。小凤后以住住家噪弄不已，遂出街中以避之。及见鸡跛，又闻改唱，深恨向来误听。乃益市酒肉，复之张舍。一夕宴语甚欢。至旦将归，街中又唱曰：“莫将庞大作团，庞大皮中的不干。不怕凤凰当额打，更将鸡脚用筋缠。”小凤闻此唱，不复诣住住。<br><br>&nbsp;&nbsp;&nbsp;&nbsp;佛奴初佣徐邸，邸将甚怜之，为致职名，竟裨邸将，终以礼聘住住，将连大第。而小凤家事日蹙，复不侔矣。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>胡证尚书<br><br>&nbsp;&nbsp;&nbsp;&nbsp;胡证尚书，质状魁伟，膂力绝人。与裴晋公度同年。公尝狎游，为两军力士十许辈凌轹，势甚危窘，公潜遣一介求救于胡。胡衣皂貂金带，突门而入，诸力士之失色。胡后到饮酒，一举三钟，不啻数升，杯盘无余沥。逡巡，主人上灯，胡起取铁灯台，摘去枝叶而合其附，横置膝上，谓众人曰：“鄙夫请非次改令，凡三钟引满一遍，三台酒须尽，仍不得有滴沥，犯令者一铁跗，自谓灯台。”胡复一举三钟。次及一角觥者，凡三台三遍酒未能尽，淋漓逮至并坐。胡举跗将击之，群恶皆起，设拜叩头乞命，呼为神人。胡曰：“鼠辈敢尔，乞汝残命！”叱之令去。<font&nbsp;color='#cc0000'>裴思谦状元裴思谦状元及第后，作红笺名纸十数，诣平康里，因宿于里中。诘旦，赋诗曰：<br><br>&nbsp;&nbsp;&nbsp;&nbsp;银缸斜背解鸣，小语低声贺玉郎。<br><br>&nbsp;&nbsp;&nbsp;&nbsp;从此不知兰麝贵，夜来新惹桂枝香。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>杨汝士尚书<br><br>&nbsp;&nbsp;&nbsp;&nbsp;杨汝士尚书镇东川，其子知温及第。汝士开家宴相贺，营妓咸集，汝士命人与红绫一匹，诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;郎君得意及青春，蜀国将军又不贫。<br><br>&nbsp;&nbsp;&nbsp;&nbsp;一曲高歌红一匹，两头娘子谢夫人。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>郑合敬先辈<br><br>&nbsp;&nbsp;&nbsp;&nbsp;郑合敬先辈及第，后宿平康里，诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;春来元处不闲行，楚润相看别有情。<br><br>&nbsp;&nbsp;&nbsp;&nbsp;好是五更残酒醒，时时闻唤状元声。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;楚娘字润卿，妓之尤者。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>北里不测二事予顷年往长安中，鳏居侨寓，颇有介静之名，然总率交友，未尝辞避，故胜游狎宴，常亦预之。朝中知己，谓子能立于颜生子祚生之间矣。予不达声律，且无耽惑，而不免俗，以其道也。然亦惩其事，思有以革其弊。尝闻大中以前，北里颇为不测之地。故王金吾式、令狐博士，皆目击其事，几罹毒手，实昭著本末，垂戒后来。且又焉知当今无之？但不值执金吾曲台之泄耳。<br><br>&nbsp;&nbsp;&nbsp;&nbsp;王金吾，故山南相国起之子。少狂逸，曾呢行北曲，遇有醉而后至者，遂避之床下。俄顷，又有后至者，仗剑而来，以醉者为金吾也。因枭其首而掷之曰：“来日更呵殿人朝耶！”遂据其床。金吾获免，遂不入北曲。其首家人收瘗之。<br><br>&nbsp;&nbsp;&nbsp;&nbsp;令狐博士相君当权日，尚为贡士，多往北曲，有呢熟之地往访之。一旦，忽告以亲戚聚会，乞辍一日，遂去之。<br><br>&nbsp;&nbsp;&nbsp;&nbsp;于邻舍密窥，见母与女共杀一醉人，而瘗之室后。来日，复再诣之宿。中夜问女，女惊而扼其喉，急呼其母，将共毙之。母劝而止。及旦，归告大京尹捕之，其家已失所在矣。以博文字，不可不具载于明文耳。<br><br>&nbsp;&nbsp;&nbsp;&nbsp;顷年举子皆不及北里，惟新郎君恣游于一春，近不知谁何启迪。呜呼！有危梁峻谷之虞，则回车返策者众矣。何危祸之惑甚于彼而不能戒于人哉？则鼓洪波、遵覆辙者，甚于作俑乎。后之人，可以作规者，当力制乎其所志。是不独为风流之谈，亦可垂诫劝之旨也。<br></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'>