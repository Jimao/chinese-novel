&nbsp;&nbsp;&nbsp;&nbsp;<h1>艳异编卷十六·戚里部二</h1><br><br>&nbsp;&nbsp;&nbsp;&nbsp;<font&nbsp;color='#cc0000'>石崇<br><br>&nbsp;&nbsp;&nbsp;&nbsp;石崇，字季伦，生于青州，小名齐奴。少敏慧，勇而有谋。父苞临终分财物与诸子，独不及崇。其母以为言，苞曰：“此儿虽小，后能自立。”二十余为修武令，有能名。后伐吴有功，封安阳县侯，迁侍中，出为南中郎将，荆州刺史，领南蛮校尉，加鹰扬将军。崇在南中，得鸩鸟雏，以与后军将军王恺。时制，鸩鸟不得过江，为司隶校尉傅祗所纠。诏原之，烧鸩于都街。<br><br>&nbsp;&nbsp;&nbsp;&nbsp;崇颖悟有才气，而任侠元行检，在荆州劫远使商客，致富不赀，征为大司农。以征书未至，擅去官免。顷拜太仆，出为征虏将军，假节监徐州诸军事，镇下邳。崇有州馆在河阳之金谷，一名梓泽，送者倾都，帐饮于此焉。至镇，与徐州刺史高诞争酒相侮，为军司所奏免官。复拜卫尉，与潘岳谄事贾谧。谧与之亲善，号曰“二十四友”。广城君每出，崇降车路左，望尘而拜，其卑佞如此。<br><br>&nbsp;&nbsp;&nbsp;&nbsp;财产丰积，室宇宏丽。后房百数，皆曳纨绣，珥金翠。丝竹尽当时之选，庖膳穷水陆之珍。与贵戚王恺、羊之徒，以奢靡相尚。恺以粘澳釜，崇以蜡代薪；恺作紫丝布步障四十里，崇作锦步障五十里以敌之；崇涂壁以椒，恺用赤石脂。崇恺争豪如此。武帝每助恺，尝以珊瑚树赐。高二尺许，枝柯扶疏，世所罕比。他以示崇，崇便以铁如意击之，应手而碎，恺既惋惜，又以为疾己之宝，声色方厉。崇曰：“不足为恨，今还卿。”乃命左右悉取珊瑚树，有高三四尺者六七株，条干绝俗，光耀如日，如恺比甚众，恺抚然自失。崇为客作豆粥，咄嗟便办，每冬，得韭齑；尝与恺出游，争人洛城，崇牛迅若飞禽，恺绝不能及。恺每以此三事为恨，乃密货崇帐下，问其所以。答云：“豆至难煮，预作熟末，客来，但作白粥以投之耳；韭齑，是捣韭根杂以麦苗耳；牛奔不迟，良由驭者，遂不及反制之，可听蹁辕则矣。”于是，悉从之，遂争长焉。崇后知之，因杀所告者。<br><br>&nbsp;&nbsp;&nbsp;&nbsp;尝与王敦人大学，见颜回、原宪之象，顾而叹曰：“若与之同升孔堂，去人何必有间？”敦曰：“不知余人云何？子贡去卿差近。”崇正色曰：“士当名声俱泰，何至饔牖哉？”其立意类此。刘舆兄弟少时为王悄所嫉，恺召之宿，因欲坑之。崇素与舆等善，闻当有变，夜驰诣恺，问二刘所在。恺迫卒不得隐，崇径造于后斋索出，同车而去。语曰：“年少，何以轻就人宿？”舆深德之。<br><br>&nbsp;&nbsp;&nbsp;&nbsp;及贾谧诛，崇以党与免官。时赵王伦专权，崇甥欧阳建与伦有隙。崇有妓曰绿珠，美而艳，善吹笛。孙秀使人求之。崇时在金谷别馆，方登凉台临清流，妇人侍侧。使者以告，崇尽出其婢妾数十人以示之，皆蕴兰麝被罗毅。曰：“任所择。”使者曰：“君侯服御，丽则丽矣，然本受命指索绿珠，不识孰是？”崇勃然曰：“绿珠吾爱，不可得也。”使者曰：“君侯博古通今，察远照迩，愿加三思。”崇曰：“不然。”使者出，而又反，崇竟不许。秀怒，乃劝伦诛崇、建。<br><br>&nbsp;&nbsp;&nbsp;&nbsp;石崇事（凡二条）《耕桑偶记）曰：“石崇砌上，就苔薛刻百花，饰以金玉，曰壶中之景，不过如是’。”<br><br>&nbsp;&nbsp;&nbsp;&nbsp;又，外国有进火浣布者，武帝制为衫，衣之幸石崇第。崇知之，身故常衣，而令从奴五十人，皆火院衫以迎帝。<br><br>&nbsp;&nbsp;&nbsp;&nbsp;<font&nbsp;color='#cc0000'>绿珠传<br><br>&nbsp;&nbsp;&nbsp;&nbsp;绿珠者，姓梁，白州博白县人也。州则南昌郡，古越地，秦象郡，汉合浦县地。唐武德初，削平萧铣，于此置南州，寻改为自州，取白江为名。州境有博白山、博白江、盘龙洞、房山、双角山、大荒山。山上有池，池中有婢妾鱼。绿珠生双角山下，美而艳。越俗以珠为上宝，生女为珠娘，生男为珠儿。绿珠之字，由此而称。晋石崇为交趾采访使，以真珠三斛致之。崇有别庐在河南金谷涧，涧中有金水，自太白源来。崇即川阜置园馆。绿珠能吹笛，又善舞，《明君》明君者，汉妃也。汉元帝时，匈奴单于人朝，诏王嫱配之，即昭君也。及将去，人辞，光采射人，天子悔焉，重难改更，汉人怜其远嫁，为作此歌。崇以此曲教之，而自制新歌，曰：<br><br>&nbsp;&nbsp;&nbsp;&nbsp;我本良家女，将适单于庭。<br><br>&nbsp;&nbsp;&nbsp;&nbsp;辞别未及终，前驱已抗旌。<br><br>&nbsp;&nbsp;&nbsp;&nbsp;仆御涕流离，猿马悲且鸣。<br><br>&nbsp;&nbsp;&nbsp;&nbsp;哀郁伤五内，涕位沾珠缨。<br><br>&nbsp;&nbsp;&nbsp;&nbsp;行行日已远，遂造匈奴城。<br><br>&nbsp;&nbsp;&nbsp;&nbsp;延我于穹庐，加我阏氏名。<br><br>&nbsp;&nbsp;&nbsp;&nbsp;殊类非所安，虽贵非所荣。<br><br>&nbsp;&nbsp;&nbsp;&nbsp;父子见凌辱，对之惭且惊。<br><br>&nbsp;&nbsp;&nbsp;&nbsp;杀身良不易，默默以苟生。<br><br>&nbsp;&nbsp;&nbsp;&nbsp;苟生亦何聊，积思常愤盈。<br><br>&nbsp;&nbsp;&nbsp;&nbsp;愿假飞鸿翼，乘之以遐征。<br><br>&nbsp;&nbsp;&nbsp;&nbsp;飞鸿不我顾，伫立以屏营。<br><br>&nbsp;&nbsp;&nbsp;&nbsp;昔为匣中玉，今为粪土尘。<br><br>&nbsp;&nbsp;&nbsp;&nbsp;朝华不足欢，甘与秋草屏。<br><br>&nbsp;&nbsp;&nbsp;&nbsp;传语后世人，远嫁难为情。崇又制《懊恼曲》以赠绿珠。崇之婢美艳者千余人，择数十人，妆饰一等，使忽视之，不相分别。刻玉为蚊龙佩，萦金为凤凰钗，结袖绕槛而舞。欲有所召者，不呼姓名，惟听佩声，视钗色。佩声轻者居前，钗色艳者居后，以为行次而进。赵王伦乱常，贼类孙秀使人求绿珠。崇方登凉观，临清水，妇人侍侧。使者以告，崇出侍婢数百人以示之，皆蕴兰麝而披罗。曰：“任所择。”使者曰：“君侯服御，丽则丽矣，然受命指索绿珠，不知孰是？”崇勃然曰：“吾所爱，不可得也。”秀因是谮伦族之。收兵忽至，崇谓绿珠曰：“我今为尔获罪。”绿珠泣曰：“愿效死于君前。”崇止之，遽坠楼而死。崇弃东市。时人名其楼曰绿珠楼。在步广里，近狄泉，在王城之东。绿珠有弟子宋讳，有国色，善吹笛。后人晋明帝宫中。今白州有一派水，自双角山出谷容州江，呼为绿珠江。亦犹归州有昭君滩、吴有西施谷、脂粉塘，盖取美人出处为名。又有绿珠井，在双角山下。耆老传云：“汲此井者，诞女必多美丽。里闾有识者，以美色无益于时，因以巨石镇之。迨后虽有产女端妍者，而七窍四肢多不完具。”异哉！山水之使然。昭君村生女皆炙破其面，故白居易诗曰：<br><br>&nbsp;&nbsp;&nbsp;&nbsp;不效往者戒，恐贻来者冤。<br><br>&nbsp;&nbsp;&nbsp;&nbsp;至今村女面，烧的成痕瘢。<br><br>&nbsp;&nbsp;&nbsp;&nbsp;又与不完具者同焉。牛僧孺《周秦行纪》云：“夜宿薄太后庙，见戚夫人、王嫱、太真妃、潘淑妃，各赋诗言志。别有善笛女子，短鬟衫具带，貌甚美，与潘氏偕来。大后以接坐居之，令吹笛，往往亦及酒。大后顾而谓曰：“识此否？石家绿珠也。潘妃养作妹。’太后曰：‘绿珠岂能无诗乎？，绿珠相谢，作曰：<br><br>&nbsp;&nbsp;&nbsp;&nbsp;此日人非昔日人，笛声空怨赵王伦。<br><br>&nbsp;&nbsp;&nbsp;&nbsp;红残钿碎花楼下，金谷千年更不春。太后曰：‘牛秀才远来，今日谁人与伴？’绿珠曰：‘石卫尉性严忌。今有死，不可及乱。’”然事虽诡怪，聊以解颐。噫，石崇之杀，虽自绿珠始，亦其来有渐矣。崇尝刺荆州，劫夺远使，沉杀客商，以致巨富。又遗王恺鸩鸟，共为鸩毒之事。有此阴谋，加以每邀宴集，令美人行酒，客饮不尽者，使黄门斩美人。王丞相与大将军尝共访崇，丞相素不能饮，辄自勉强，至于沉醉。至大将军，故不饮以观其气色，已斩三人。君子曰：“祸福无门，惟人所召。”崇心不义，举动杀人，乌得无报也。非绿珠无以速石崇之诛，非石崇无以显绿珠之名。绿珠之坠楼，侍儿之有贞节者也。比之于古，则有田六出。六出者，王进贤侍儿也。进贤，晋愍太子妃。洛阳乱，石勒掠进贤渡孟津，欲妻之。进贤骂曰：“我皇太子妇，司徒公女。胡羌小子，敢干我乎？”言毕投河。六出曰：“大既有之，小亦宜然。”复投河中。又有窈娘者，武周时乔知之宠婢也，盛有姿色，特善歌舞。知之教读书，善属文，深所爱幸。时武承嗣骄贵，内宴酒酣，迫知之将金玉赌窈娘。知之不胜，便使人就家强载以归。知之怨悔，作《绿珠篇》以叙其怨。词曰：<br><br>&nbsp;&nbsp;&nbsp;&nbsp;石家金谷重新声，明珠十斛买娉婷。<br><br>&nbsp;&nbsp;&nbsp;&nbsp;此日可怜无得比，此时可爱得人情。<br><br>&nbsp;&nbsp;&nbsp;&nbsp;君家闺阁未曾难，尝持歌舞使人看。<br><br>&nbsp;&nbsp;&nbsp;&nbsp;富贵雄豪非分理，骄矜势力横相干。<br><br>&nbsp;&nbsp;&nbsp;&nbsp;辞君去君终不忍，徒劳掩面伤红粉。<br><br>&nbsp;&nbsp;&nbsp;&nbsp;百年离别在高楼，一旦红颜为君尽。知之私属承嗣家阉奴传诗于窈娘。窈娘得诗悲泣，投井而死。承嗣令汲于井，衣中得诗，鞭杀阉奴。讽吏罗织知之，以至杀焉。悲夫，二子以爱姬示人，掇丧身之祸。所谓倒持太阿，授人以柄。《易》曰：“慢藏诲盗，冶容诲淫”，其此之谓乎。其后诗人题歌舞伎者，皆以绿珠为名。庾肩吾曰：兰堂上客至，绮席清弦抚。<br><br>&nbsp;&nbsp;&nbsp;&nbsp;自作《明君辞》，还为绿珠舞。李元忠云：绎树摇歌扇，金谷舞筵开。<br><br>&nbsp;&nbsp;&nbsp;&nbsp;罗袖拂归客，留欢醉玉杯。<br><br>&nbsp;&nbsp;&nbsp;&nbsp;江总云：<br><br>&nbsp;&nbsp;&nbsp;&nbsp;绿珠衔泪舞，孙秀强相邀。<br><br>&nbsp;&nbsp;&nbsp;&nbsp;绿珠之没，已数百年矣，诗人尚咏之不已，其故何哉？盖一婢子，不知书，而能感主恩，愤不顾身，其志凛烈，诚足使后人仰慕歌咏也。至有享厚禄，盗高位，亡仁义之行，怀反复之情，暮四朝三，惟利是视，节操反不若一妇人，岂不愧哉。今为此传，非徒实美丽窒祸源，且欲惩戒辜恩背义之类也。季伦死后十日，赵伦败。左卫将军赵泉斩孙秀于中书，军士赵骏剖秀心食之。伦囚金塘城赐金屑酒。伦惭，以巾覆面曰：“孙秀误我也。”饮金屑而卒。皆夷家族。南阳生曰：此乃假天之报怨。不然，何枭夷之立见乎！<br><br>&nbsp;&nbsp;&nbsp;&nbsp;<font&nbsp;color='#cc0000'>风<br><br>&nbsp;&nbsp;&nbsp;&nbsp;石季伦所爱婢名风，魏未于胡中买得，年始十岁，使房内养之。至年十五，容貌无比，特以姿态见美。妙别玉声，能观金色。石氏之富，财比王家，骄侈当世，珍宝瑰奇，视如瓦石，聚如粪土，皆殊方异国所得，莫有辨识其出处者。乃使风别其声色，并知其所出之地，言“西方北方玉声沉重，而性温润，佩服益人灵性；东方南方玉声轻洁，而性清凉，佩服利人精神。”石氏侍人美艳者数千人最以文辞擅爱。石崇尝语之曰：“吾百年之后，当指白日以汝为殉。”答曰：“生爱死离，不如无爱。妾得为殉，身其何朽。”于是弥见宠爱。<br><br>&nbsp;&nbsp;&nbsp;&nbsp;崇尝择美容姿相类者数十人，装饰衣服，大小一等，使忽睹不相分别，常侍于侧。使风调玉以付工人为倒龙之佩，萦金为凤冠之钗。言刻玉为倒龙之势，铸金钗像凤凰之冠，结绅绕楹而舞，使昼夜声色相接，谓之“恒舞”。欲有所召者，不呼姓名，悉听佩声、视钗色。玉声轻者居前，钗色艳者居后，以为行次而进也。使数十人各含异香，使行而笑语，则口气从风而。又屑沉水之香，如尘未，布致象床，使所爱践之。无迹者，即赐真珠百；若有迹者，则节其饮食，令体轻弱。故闺中相戏曰：“尔非细骨轻躯，那得百真珠。”<br><br>&nbsp;&nbsp;&nbsp;&nbsp;及风年三十，妙年者争嫉之，或言胡女不可为群，竟相排毁。崇受谮润之言，即退风为房老，使主群少。乃怀怨怼，而作五言诗曰：<br><br>&nbsp;&nbsp;&nbsp;&nbsp;春华谁不美，卒伤秋落时。<br><br>&nbsp;&nbsp;&nbsp;&nbsp;突烟还自低，鄙退岂所期。<br><br>&nbsp;&nbsp;&nbsp;&nbsp;桂芬徒自蠹，失爱在蛾眉。<br><br>&nbsp;&nbsp;&nbsp;&nbsp;坐见芳时歇，惟悴空自嗤。<br><br>&nbsp;&nbsp;&nbsp;&nbsp;石氏房中井歌此为乐曲，至晋未乃止。<br><br>&nbsp;&nbsp;&nbsp;&nbsp;<font&nbsp;color='#cc0000'>徐君<br><br>&nbsp;&nbsp;&nbsp;&nbsp;徐君，字怀简，幼聪朗好学，尤长于部书，问无不对，善弦歌。为梁湘东王镇西咨议参军。颇好声色，侍妾数十，皆佩金翠，曳罗绮，服玩悉以金银。饮酒数升，便醉而闭门，尽日酣歌。每遇欢谑，则饮至斗。有时载伎，肆意游行，荆楚山川，靡不历践。　　时襄阳鱼弘亦以豪侈称府中。谣曰：“北路鱼，南路徐。”然君弗如也。文冠一府，特有轻艳之才。新声巧变，人多讽习。鱼弘身长八尺，白皙，美姿容。累从征讨，常为军锋，历南谯泗竟陵太守。尝谓人曰：“我为郡有四尽：水中鱼鳖尽，山中獐鹿尽，田中米谷尽，村里人庶尽。丈夫生如轻尘栖弱草，白驹之过隙，人生但欢乐，富贵在何时？”于是，恣意酣赏。侍妾百余人，不胜金翠；服玩车马，皆穷一时之惊绝。有眠床一张，皆是蹙柏，四面周匝，无一有异。通用银镂金花寿福。两重为脚，为湘东王镇西司马述职西上，道中乏食，缘路采菱，作菱米饭给所部。弘度之所过后，人觅一菱不得。又于穷洲之上，捕得数百猕猴，膳以为脯，以供酒食。比及江陵，资食复振，逢敕迎瑞豫王，令送像下都。弘率部曲数百，悉衣锦袍，赫奕满道，颇为人所慕。　　<font&nbsp;color='#cc0000'>萧宏<br><br>&nbsp;&nbsp;&nbsp;&nbsp;梁大尉临川王宏，长八尺余，白皙，美容止，而纵恣不悛，奢侈过度，修第拟于帝宫，后庭数百千人，皆极天下之选。所幸姬江无畏，服玩侔于齐东昏潘妃，宝珥值千万。好食鲭鱼头，常日进三百，其他珍膳盈溢后房，食之不尽，弃诸道路。　　江本吴民女也，世有国色。亲从子女，遍游王侯后宫。宏以介弟之贵无他量，能恣意科敛。库室垂有百间，在后堂之内，关钥甚严，有疑是铠仗者，密以闻武帝。帝于友于甚厚，殊不悦。宏爱妾江氏寝膳不能暂离，上一日送盛馔与江曰：“当来就汝欢宴。”惟携布衣之旧、射声校尉丘佗卿往，与宏及江大饮。半醉后谓曰：“我今欲履行汝后房。”便呼后阁舆径往屋所。宏恐上见其贿货，颜迹怖惧。上意弥信是仗屋。屋既检视，宏性爱钱，百万一聚，黄榜标之；千万一库，悬一紫标，如此三十余间。帝与伦卿屈指计，见钱三亿余万。屋贮布绢丝绵，漆蜜蜡，朱砂杂货，但见满库，不知多多。帝始知非仗，大悦谓曰：“阿六，汝生活大可。”剧饮至夜乃还，兄弟更睦。<br><br>&nbsp;&nbsp;&nbsp;&nbsp;<font&nbsp;color='#cc0000'>高阳王<br><br>&nbsp;&nbsp;&nbsp;&nbsp;后魏高阳王雍，居近青阳门外数里，御道西旁，洛中之甲第也。正光中雍为丞相，给羽葆鼓吹虎贲班剑百人，贵极人臣，富兼山海，居第匹于帝宫。白壁丹槛，窈窕连云，飞檐居宇，葛周通，童仆六千，伎女五百，隋珠照日，罗衣从凤。自汉晋以来，诸王豪侈，未之有也。出则鸣驺御道，文物成行，铙歌繁响，笳声哀怨。人则歌姬舞女，击筑吹笙，丝管迭奏，连宵尽日。其竹林鱼池，佯于禁苑。芳如积，珍木连阴。雍薨后，诸伎女悉令人道，或有出家者。美人徐月华善箜筷，能为明妃出塞之曲，闻者莫不动容。永安中，与卫将军原士康为侧室，士康宅亦近青阳门。徐鼓箜筷而歌，哀声人云，行路听者，俄而成市，徐常语士康云：“王有二美姬，一名修容，二名艳姿，并蛾眉皓齿，洁貌倾城。修容亦为绿水歌，艳姿善逐风舞，并爱倾后室，宠冠诸姬。”士康闻此，常令徐鼓绿水火凤之曲焉。　　<font&nbsp;color='#cc0000'>河间王<br><br>&nbsp;&nbsp;&nbsp;&nbsp;后魏，王侯、外戚、公主擅山海之富，居山林之饶。争修园宅，各相夸竞。崇门丰室，阿户连房，飞馆生风，重楼起雾。高台芳榭，家家而筑；花林曲池，园园而有，莫不桃李夏绿，竹柏冬青。而河间王琛最为豪首，常与高阳争衡。造文柏堂，如徽音殿。置玉井金罐，以五色绢为绳。伎女三百人，尽皆国色。有婢朝云，善吹，能作团扇歌、陇上声。琛为秦州刺史，诸羌外叛，屡讨之不降。琛令朝云假为贫妪，吹而乞。诸羌闻之，悉皆流涕，迭相谓曰：“何为弃坟井在山谷为寇也？”即相率归降。秦民语曰：“快马健儿，不如老瓯吹篪。”　　琛为秦州无政绩，遣使向西域求名马。远至波斯国，得千里马，号曰“追风赤”。其次有七百里者十余匹，皆有名字。以银为槽，金为环锁。诸王服其豪富。深尝语人云：“晋室石崇乃是庶姓，犹能雉头狐腋，画卯雕薪，况我大魏天王，不为华侈？”造迎风馆于后园，窗户之上，列钱青琐，玉凤衔铃，金龙吐旆，秦柰朱李，株条人檐，伎女楼上，坐而摘食。琛尝会宗室，陈诸宝器，金瓶、银瓮百余口。瓯擎盘合称是，余酒器有水晶钵，玛瑶琉璃碗，赤玉卮数十枚，工作奇妙，中土所无，皆从西来。又陈女乐及诸名马，复引诸王案行府库，锦珠玑，冰罗雾，充积其内。琛谓章武王融曰：“不恨我不见石崇；恨石崇不见我。”融立性贪暴，志欲无限，见之惋叹，不觉生疾，还家卧三日不起。及尔朱氏乱后，王侯第宅，多题为寺。寿丘闾里，列刹相望，祗园郁起，宝塔高临。四月八日，京师士女，多至河间寺，观其堂庑绩丽，无不叹息，以为蓬莱仙室，亦不是过也。<br><br>&nbsp;&nbsp;&nbsp;&nbsp;<font&nbsp;color='#cc0000'>宁王宁王宪贵盛，宠伎数千人，皆绝艺上色。宅左有卖饼者妻，纤白明媚，王一见属目，厚遗其夫取之，宠惜愈等。环岁因问之：“汝复忆饼师否？”默然不对。王召饼师，使见之。其妻注视，双泪垂颊，若不胜情。时王座客十余人，皆当时文士，无不凄异。王命赋诗，王右丞维诗先成：<br><br>&nbsp;&nbsp;&nbsp;&nbsp;莫以今时宠，宁忘旧日恩。<br><br>&nbsp;&nbsp;&nbsp;&nbsp;看花满目泪，不共楚王言。<br><br>&nbsp;&nbsp;&nbsp;&nbsp;<font&nbsp;color='#cc0000'>元载元载未年，造芸辉堂于私第。芸辉，香草也，出于阗国，其香洁白如玉，入土不朽烂，舂之为屑以涂壁，故号芸辉焉。而更构沉檀为梁栋，饰金银为户牖，内设悬黎屏风、紫绡帐。其屏风，本杨国忠之宝也，屏上刻前代美女伎乐之形，外以玳瑁、水犀为押络，络以真珠瑟瑟，其为精妙，殆非人工所及。紫绢帐，得于南溪洞中之酋帅，则鲛绢之类也。轻疏而薄，如无所碍。虽属凝冬，而风不能入；盛夏则清凉自至。其色隐隐焉，忽不知其帐也，谓载卧内有紫气而服玩之。奢僭拟于帝王之家。芸辉之前有池，悉以白石砌其岸。中有残阳花，亦类白，其花红，大如牡丹，不知自何而来也。更有碧芙蓉，香洁菡萏，伟于常者。载因暇日，凭栏以观。忽闻歌声清响，若十四五女子唱焉，其曲则《玉树后庭花》也。载惊恶既甚，遂剖其花，更无所见，则秘之不令人知。载有龙髯紫拂，色如烂椹，可长三尺，削水晶为柄，刻红玉为环钮。或风雨晦瞑，临流沾湿，则光采摇动，奋然如怒。置之于堂中，夜则蚊蚋不敢人；拂之为声，鸡大无不惊逸者；垂之池潭，则鳞介之属，悉俯伏而至；引水于空中，则成瀑布；烧燕肉熏之，则焉，若生云雾。厥后上知其异，屡言之。载不得已，而遂进焉。载云得于洞庭道士张知和。　　载宠姬薛瑶英，攻诗书，善歌舞，仙姿玉质，肌香体轻，虽旋波、摇光、飞燕、绿珠不能过也。瑶英之母赵娟，亦本岐王之爱宠，后出为薛氏妻，生瑶英，而幼以香啖之，故肌香也。及载纳为姬，处金丝之帐、却尘之褥。其褥出自句骊国，一云是却尘之兽毛所为也，其色鲜妍，柔软亡比。衣龙绡之衣，一衣无一二两，抟之不盈一握。载以瑶英体轻，不胜重衣，故于异国以求是服也，惟贾至、杨炎、公南与载友善，故往往得见歌舞，至因赠诗曰：<br><br>&nbsp;&nbsp;&nbsp;&nbsp;舞怯铢衣重，笑疑桃脸开。<br><br>&nbsp;&nbsp;&nbsp;&nbsp;方知汉武帝，虚筑避风台。<br><br>&nbsp;&nbsp;&nbsp;&nbsp;公南亦作长歌褒其美，略曰：<br><br>&nbsp;&nbsp;&nbsp;&nbsp;雪面澹娥天上女，凤萧驾翅欲飞去。<br><br>&nbsp;&nbsp;&nbsp;&nbsp;玉钗碧翠步无尘，楚腰如柳不胜春。<br><br>&nbsp;&nbsp;&nbsp;&nbsp;瑶英善为巧媚，载惑之，怠于庶务。而瑶英之父曰宗本，兄曰从义，与赵娟递相出入，以构贿赂，号为关节。与中书主吏卓倩等为腹心，而宗本辈以事告者，载未尝不颔之。天下赍宝货求大官职，无不恃载权势，指薛卓为梯媒。及载死，瑶英自为里人妻矣。论者以元载丧令德，而崇贪名，自一妇人而致也。<br><br>&nbsp;&nbsp;&nbsp;&nbsp;<font&nbsp;color='#cc0000'>张功甫<br><br>&nbsp;&nbsp;&nbsp;&nbsp;张氏功甫，号约斋，忠烈王诸孙。能诗，一时名士大夫莫不交游。其园池声伎服玩之丽甲天下，尝于南湖园作驾霄亭于四古松间，以巨铁悬之空中，而羁之松身。当风月清夜，与客梯登之，飘摇云表，真有挟飞仙、溯紫清之意。王简卿侍郎，尝赴其牡丹会，云众宾既集，坐一虚堂，寂无所有。俄问左右云：“香已发未？”答云：“已发。”命卷帘，则异香自内出，郁然满座。群奴以酒肴、丝竹次第而至。别有名伎数十辈，皆衣白，首饰衣领，皆绣牡丹。首戴照殿红一伎，执板奏歌侑觞，歌罢乐作乃退。复垂帘谈论自如。良久，香起，卷帘如前。别数十伎易服与花而出，大抵簪白花则衣紫，紫花则衣鹅黄，黄花则衣红。如是，十杯，衣与花凡十易。所讴者，皆前辈牡丹名词。酒竟，歌者、乐者百数十人，列行送客，烛光香雾，歌吹杂作，客皆恍然如仙游也。<br><br>&nbsp;&nbsp;&nbsp;&nbsp;<font&nbsp;color='#cc0000'>韩胄<br><br>&nbsp;&nbsp;&nbsp;&nbsp;韩胄有爱姬，小过被谴。钱唐令程松寿亟召女侩，以八百千市之，舍之中堂。旦夕夫妻上食，事之甚谨，姬惶恐，莫知所由。居数日，胄意解，复召之，知为松所市矣，大怒。松寿闻之，亟上谒献之曰：“顷有郡守辞阙者，将挟市去外郡，某忝赤县，恐件钧颜，故为王匿之舍中耳。”<br><br>&nbsp;&nbsp;&nbsp;&nbsp;胄意犹未平，姬既入，具言松寿谨待礼。胄大喜，即日躐除太府寺丞，寻迁监御史，逾年进右谏议大夫。犹不怏怏满。乃更市一美人献之，名日松寿。胄追问之：“奈何与大谏同名叶答曰：“欲使贱名，常达钩听耳。”胄怜之，即除同知枢密院事。胄有四妾，皆郡夫人。其三夫人号满头花，新进者号四夫人，尤宠幸，通籍宫中。慈明尝召人赐坐，四夫人即与慈明偶席，其次有十婢均宠。有献北珠冠四枚者，胄喜，以遗四夫人。十婢者皆愠，曰：“等人耳，我辈不堪戴耶？”胄患之。时赵师以列卿守临安，闻之，亟出十万缗市北珠冠十枚，瞰胄，人朝献之。十婢者大喜，分持以去。胄归，十婢咸来谢。翌日，都市行灯，十婢者皆顶珠冠而出。观者如堵。归语胄曰：“我辈得赵大卿，光价十倍，王何吝酬一官耶？”胄许之。遂进师工部侍郎。胄又尝与客饮南园，师与焉。过山庄竹篱茅舍，曰：“此真田舍境，但欠鸡鸣大吠耳。”少焉，有犬嗥丛薄间。视之，乃也。胄大悦，益亲爱之。学诸生有诗曰：堪笑明庭鸳鹭，甘作村庄犬鸡。一日冰山人势，汤镬煮刀。<br></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'>