&nbsp;&nbsp;&nbsp;&nbsp;<h1>艳异编卷三十二·妖怪部一</h1><br><br>&nbsp;&nbsp;&nbsp;&nbsp;<font&nbsp;color='#cc0000'>袁氏传<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;广德中，有孙恪秀才者，因下第，游于洛中。至魏王池侧，忽有一大第，土木皆新，被路人指云，此袁氏之第也。恪径往叩扉，无有应者。户侧有小房，帘帷颇洁，谓伺客之所。恪遂摹帘而入。良久，忽闻启关者，一女子光容鉴物，艳丽惊人。珠初涤其月华，柳乍含其烟媚。兰芳灵濯，玉莹尘清。恪疑主人之处子，但潜窥而已。女摘庭中之萱草，凝思久立，遂制诗曰：<br><br>&nbsp;&nbsp;&nbsp;&nbsp;彼见是忘忧，此看同腐草。<br><br>&nbsp;&nbsp;&nbsp;&nbsp;青山与白云，方展我怀抱。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;吟讽既毕，容色惨然。因来褰帘。忽睹恪，遂惊惭入户，使青衣诘之曰：“子何人，而向于此？”恪乃语是税居之士，曰：“不幸冲突，颇益惭骇。幸望陈达于小娘子。”青衣具以告。女曰：“某之丑劣，况不修容，郎君久帘帷，当尽所睹，岂敢更回避耶？使郎君少顷内厅，当暂饰妆而出。”恪慕其容美，喜不自胜。语青衣曰：“谁氏之子？”曰：“故袁长官之女。少孤，更无姻戚，惟与妾辈三五人据此第耳。小娘子见未适人，且求售也。”良久，乃出见格。美艳愈于向者所睹。命侍婢进茶果，曰：“郎君既无舍第，便可迁囊橐于此厅院中。”指青衣谓恪曰：“小有所需，但告此辈。”恪愧荷而已。恪未室，又睹女子之婉丽如是，乃进媒而请之。女亦欣然相受。遂纳为室。袁氏富足，巨有金增。而恪久贫，忽车马焕赫，服玩华丽，颇为亲友之疑讶，多来诘格。恪竟不实对。格因骄倨，不求名第，日洽豪贵，纵酒狂歌。如此三四岁，不离洛中。忽遇表兄张闲云处士，格谓曰：“既久睽间，颇思从容。愿携衾绡，一永宵话。”张生如其所约。及夜永将寝，张生握属手，密谓之曰：“老兄于通门，曾有所授。适观弟词色，妖气颇浓。未审别有何所遇？事之周细，必愿见陈，不然者，当受祸耳。”格曰：“不肖未有所遇。”张生又曰：“夫人禀阳精，妖气阴受。魂掩魄尽，人则长生；魄掩魂销，人则立死。故鬼怪无形，而全阴也；仙人无影，而全阳也。阴阳之盛衰，魂魄之交战，在体而微有失位，莫不表白于气色。向观弟神形，阴侵阳位，邪于正府，真精已耗。识用渐隳，律液倾输，根蒂浮动，骨将化上，颜非渥丹人必为怪异所铄。何坚隐而不剖其由也。”恪方惊悟。遂陈娶纳之因。张生大骇曰：“即此是也，其奈之何？”又曰：“弟之忖度，何以为异？”恪曰：“岂有袁氏海内无瓜葛之亲哉？又辩慧多能，如是以为验。”遂告张曰：“某一生遭，久处冻馁。因兹婚娶，颇似苏息，不能负义，何以为什？”张生大怒曰：“大丈夫未能事人，焉能事鬼？传云：妖由人兴，人无妖焉，妖不自作，且义与身孰亲？身受其灾，而顾其鬼怪之恩义，三尺童子，尚以为不可，何况大丈夫乎！”又曰：“吾有宝剑，亦干将之俦亚也。况有魍魉，见者灭没，前后神奇不可备数。诘朝奉借，倘携密适，必睹其狼狈。不下昔日回君携宝镜而照鹦鹉也。不然者，则必被恩爱所迷耳。”<br><br>&nbsp;&nbsp;&nbsp;&nbsp;明日，恪遂受剑。张生告去，执手曰：“善伺其便。”恪遂携剑隐于室内，而终有难色。袁氏俄觉，大怒，而谓恪曰：“子之穷愁，我使畅泰。不顾恩义，遂兴非为，如此用心，且犬彘不食其余，岂能立节行于人世也？”恪即被责，惭颜息虑，叩头曰：“受教于表兄，非宿心也。愿以歃血为盟，更不敢有他意矣。”因雨泣伏地。袁氏遂搜得其剑，寸折之，若断轻藕耳。恰愈惧，似欲奔迸。袁氏乃大笑曰：“张生一小子，不能以道义诲其表弟，使行其凶毒，来当辱之。然观子之心，的应不如是。然吾匹君已数岁，夫子何虑哉？”恪方稍安。后数日，因出遇张生，曰：“奈何使我撩虎须，几不脱虎口耳。”张生问剑之所在，具以实对。张生大骇曰：“非吾所知也。”深惧而不敢来谒。<br><br>&nbsp;&nbsp;&nbsp;&nbsp;后十余年，袁氏已鞠育二子。治家甚严，不喜参杂。后，恪之长安谒旧友人王相国缙，遂荐于南康张万顷大夫为经略判官，挈家而往。袁氏每遇青松高山，凝睇久之，若有不快意。到瑞州，袁氏曰：“此去半程，江有决山寺，我家旧有门徒僧惠，幽居于此寺。别来数十年，僧行夏腊极高，能别形骸，善出尘垢，倘经彼设食，颇益南行之福。”恪曰：“然。”遂办斋蔬之具。及抵寺，袁氏欣然易服、理鬓，携二子诣老僧院，若熟其径者。恪颇异之。遂持碧玉环子而献僧，曰：“此是院中旧物。”僧亦不晓。及斋罢，有野猿数十，连臂下于高松而食于台上，后悲啸扪萝而跃。袁氏恻然。俄命笔题僧壁曰：剖破恩情彼此心，无端变化几湮沉。<br><br>&nbsp;&nbsp;&nbsp;&nbsp;不如逐伴归山去，长啸一声烟雾深。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;乃掷笔于地，抚二子咽泣数声，语恪曰：“好住，好住！吾当永诀矣。”遂裂衣，化为老猿，追啸者跃树而去。将抵深山而复返视。恪乃惊怛，若魂飞神丧。良久，抚二子一恸。乃询于老僧，僧方悟：“此猿是贫道为沙弥时所养。开元中，有天使高力士，经过此，怜其慧黠，以束帛而易之。闻抵洛京，献于天子。时有天使来往，多说其慧黠过人。常驯扰于上阳宫内。闻安史之乱，即不知所以。于戏！不期今日更睹其怪异耳。碧玉环者，本河陵胡人所施，当时亦随猿颈而往，今方悟矣。”恪遂惆怅，舣舟六七日，携二子而回掉，更不能之任矣。<br><br>&nbsp;&nbsp;&nbsp;&nbsp;<font&nbsp;color='#cc0000'>石六山美人<br><br>&nbsp;&nbsp;&nbsp;&nbsp;宁越灵山邑外，六山相连，故名日石六山。岩谷奇伟，山容秀绝。旧为墟市，居民益多，商人交会，至于成邑郡。胥宁赏主藏于驿中，以未晓起，盥栉。俄一女子至，荷筠筒候门。徘徊羞怯，将汲井。赏凝睇久之，以美色也。所著布衣，洁白无垢污，讶为异物，执而讯之。答曰：“我居山下村家，丧夫半年矣。舅姑严急，每天明，必使负水，少迟则遭挞，不计其数，臀脊流血，不如无生。”因汪汪泣下。赏已羡其色，又喜其言音儇利，欲加以非义。拒不肯。赏奋怒，令驿卒系之柱间。殊不慑怖，至晚，初悲告求释。赏再诸之，收泪而言曰：“碧岩之前，绿水之滨，乔木之上，白云之中，君幸勿相苛窘，他日当自知。”赏命解缚，使之与俱出门，倏不见，惟筠筒在也。赏料必山灵之精。召朋辈好事，以壶酒来往游，冀有值遇，略无所睹。日暮，阴云四合，于林杪一白猕猴，引手垂足，且往且来。掷一木叶，堕其前，大如扇，书二十字于上，墨犹未干。其词曰：<br><br>&nbsp;&nbsp;&nbsp;&nbsp;桃花洞口开，香蕊落莓苔。<br><br>&nbsp;&nbsp;&nbsp;&nbsp;佳景虽堪玩，萧郎已未来。众传观吁叹，即已失之。赏虑其为祟，急率众奔归，消息已绝。后十年，邑市一少年，大醉连日，因至岩下，逢女子，秀色夺目，留盼不能进步。女亦注视，含笑而迎曰：“恩君已久矣。能过我乎？”少年喜甚，便握手以从。入石山，只见珠楼玉砌，白玉阶梯，中铺宝帐，名香芬馥，奇花仙卉，不可具述。遂留卧同床，各各欣慰。居十日，女于席上歌曰：<br><br>&nbsp;&nbsp;&nbsp;&nbsp;洞府深沉春日长，山花无主自芬芳。<br><br>&nbsp;&nbsp;&nbsp;&nbsp;凭栏寂寂看明月，欲种桃花待阮郎。<br><br>&nbsp;&nbsp;&nbsp;&nbsp;少年不思归。女曰：“与君邂逅合欢，恨不得偕老。君之家人失君久，晓夕叫呼。寻访于绝崦孤家之墟，行且抵此，恐为不便，君宜遽归。”少年尤眷恋不忍，不得已而行。及家，已三更，妻孥言失之二月矣，后亦亡恙。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>焦封前浚仪令焦封，罢任后，丧妻。开元初，客游于蜀。朝夕与蜀中富人饮博。忽一日侵夜，独乘骑归，逢一青衣，如旧相识，马前传语，邀封。封方酒酣，遂笑而从之。心亦疑是误相识。俄至一甲第，院宇峥嵘。既坚请入，封乃下马人之。<br><br>&nbsp;&nbsp;&nbsp;&nbsp;须臾，有十余婢仆，齐并衣以罗纨，饰之珠翠，皆美丽之容质。此女仆齐称夫人，欲披揖。封惊疑未已，有花烛两行前引，见大扇拥蔽一女子，年约十六八，殊常仪貌。遽令开扇，引封前拜揖。于堂而坐，然后设琼浆玉馔，奏以女乐，乃劝金樽于封。夫人索红笺，写诗一首以赠，诗曰：<br><br>&nbsp;&nbsp;&nbsp;&nbsp;妾失鸳鸯伴，君方萍梗游。<br><br>&nbsp;&nbsp;&nbsp;&nbsp;少年欢醉后，必恐苦相留。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;封捧诗披阅，沉吟良久，方饮尽，遂复酌金樽，仍酬以一绝，诗曰：心常慕幽契，终不耻狂游。<br><br>&nbsp;&nbsp;&nbsp;&nbsp;误入桃源里，仙家争肯留。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;夫人览诗，笑而言曰：“谁教他误入来？要不留，亦不得也。”封亦笑而答曰：“却恐不留，谁怕留千年万年。”夫人甚喜，动颜色，乃徐起，佯醉归帐。命封伸伉俪之情。至曙，复开绮席，歌乐嘹亮，又与封共醉。乃谓之曰：“妾是都督府孙长史女，少适王茂。王茂守长安而前死。今寡居，幸见托于君。无以妾自谋为过。昔汉卓王孙家，文君慕相如，曾若此也。”封复闻若是语，转深眷恋不出。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;经月余，忽自独行而语曰：“我本读诗书，为名宦，今日名与宦俱未称心，而沉迷于酒色，月余不出，非丈夫也。”侍婢闻者告于夫人。夫人谓封曰：“妾是簪缨家女，君是宦途中人。与君匹偶，亦不相亏耳。至于却欲以名宦荣身，思得诣金阕，谒明主也，妾争敢固留君身，抑君显达乎？何伤叹若是。”封曰：“幸夫人念我，元使我虚老蜀城。”夫人遂以金宝送封入阕。及临歧泣别，仍赠玉环一只，谓封曰：“可珍重藏之。我阿母与我幼时所弄之物也。”乃吟诗一首以送，诗曰：<br><br>&nbsp;&nbsp;&nbsp;&nbsp;鹊桥牛女会，也是不多时。<br><br>&nbsp;&nbsp;&nbsp;&nbsp;今日送君处，羞言连理枝。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;封览诗，受玉环，怆情尤甚，不觉涕泗沾酒，留别诗曰：但保同心结，无劳织锦诗。<br><br>&nbsp;&nbsp;&nbsp;&nbsp;苏秦求富贵，自有一回时。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;夫人见诗，悲哽良久，复劝金爵而别，封虽已发志，回京洛为名宦，亦常怅恨，别是佳丽。方登阁道，见深所郁郁。忽回顾，遥见夫人奔逐，遂惊异以伺之。遽至封前，悲泣不已，谓封曰：“我不忍与君乖离，因潜奔趁君，不谓今日复睹君之容，幸挈我之京。”封疑讶，复且喜，遂相携辇达前旅次。至昏黑，有十余猩猩来。其妻奔出见之，喜跃倍常。回顾谓封曰：“君亦不为我东去，我今亦幸女伴相召归山，君当自爱。”言讫化为一猩猩，与同相逐而走，不知所之。<br><br>&nbsp;&nbsp;&nbsp;&nbsp;<font&nbsp;color='#cc0000'>乌将军<br><br>&nbsp;&nbsp;&nbsp;&nbsp;代国公郭元振，开元中下第，自晋之汾。夜行，阴晦失道。久而绝远有灯火之光，以为人居也，径往投之。八九里，有宅，门宇甚峻，既入门，廊下及堂上灯烛荧煌，牢馔罗列，若嫁女之家，而悄无人。公系马西廊，前历阶而升。徘徊堂上，不知其何处也。俄闻堂中东阁，有女子哭声，呜咽不已。公问曰：“堂中泣者，人耶？鬼耶？何陈设如此，无人而独泣耶？”曰：“妾此乡之祠，有乌将军者，能祸福人。每岁求偶于乡人，乡人必择处女之美者而嫁焉。妾虽陋拙，父利乡人之五百缗，潜以应选。今夕，乡人之女，并为游宴者到是，醉妾此室，共锁而去，以适干将军者也。今父母弃之，就死而已，惴惴哀惧。君诚人耶，能相救免，毕身为除扫之妇，以奉指使。”公大愤曰：“其来当何时？”曰：“二更。”公曰：“吾忝为大丈夫也！必力救之。如不得，当杀身以殉汝。终不使汝在死于淫鬼之手也。”女泣少止。<br><br>&nbsp;&nbsp;&nbsp;&nbsp;于是坐于西阶上，移其马于堂北。令一仆侍立于前，若为傧而待之。未几，火光照耀，军马骄阗，二紫衣吏入而复走出曰：“相公在此。”逡巡一黄衣吏入而出，亦曰：“相公在此。”公私心独喜：“吾当为宰相，必胜此鬼矣。”既而，将军渐下，导吏复告之。将军曰：“人。”有戈剑弓矢，翼引以人，即东阶下。公使仆前曰：“郭秀才见。”遂行揖。将军曰：“秀才安得到此？”曰：“闻将军今夕嘉礼，愿为小相耳。”将军者，喜而延坐，与对食，言笑极欢。公囊中有利刀，思取刺之，乃问曰：“将军曾食鹿腊乎？”曰：“此地难遇。”公曰：“某有少许珍者，得自御厨，愿削以献。”将军者大悦。公乃起，取鹿腊并小刀，因削之，置一小器，令自取。将军喜，引手取之，不疑其他。公伺其无机，乃投其脯，捉其腕而断之。将军失声而走。导从之吏，一时惊散。公执其手，脱衣缠之。令仆夫出望之，寂无所见。乃启门谓泣者曰：“将军之腕已在此矣。寻其血踪，当死亦不久。既获免，可出就食。”泣者乃出，年可十六八，而甚佳丽，拜于公膝前，曰：“誓为仆妾。”公谕焉。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;天方曙，开视其手，则猪蹄也，俄闻哭泣之声渐近，乃女之父母兄弟，及乡中耆老，相与舁榇而来，将收其尸以备殡殓。见公及女，乃生人也，咸惊以问之。公具告焉。乡老共怒残其神，曰：“乌将军，此乡镇神，乡人奉之久矣。岁配以女，才无他虞，此礼少迟，即风雨雷雹为虐，奈何失路之客，而伤我明神，致暴于人？此乡何负！当杀尔，以祭乌将军。不尔，亦缚送本县。”挥少年，将令执公。公谕之曰：“尔徒老于年，未老于事。我天下之达理者，尔众听吾言。夫神，受天之命，而为镇也；不若诸侯，受命于天子，而疆理天下乎？”曰：“然。”公曰：“使诸侯渔色于国中，天子不怒乎？残虐于人，天子不伐乎？诚使尔呼将军者，真神明也，神固无猪蹄，天岂使淫妖之兽乎？且妖淫之兽，天地之罪畜也。吾执正以诛之，岂不可乎？尔曹无正人，使尔少女年年横死于妖畜，积罪动天，安知天不使吾雪焉？从吾言，当为尔除之，永无聘娶之患，如何？”乡人悟而喜曰：“愿从命。”公乃令数百人，执弓矢、刀枪、锹之属，环而自随，寻血而行，才二十里，血入大冢穴中。因围而剧之，应手渐大如口。公令束薪燃火投入照之，其中若人室。见一大猪，无前左蹄，血卧其地。突烟走出，毙于围中。乡人更翻共相庆会，饯以酬公。公不受，曰：“吾为人除害，非鬻猎者，得免之。”女辞其父母亲族曰：“多幸为人，托质血属，闺闱未出，固无可杀之罪。今者贪钱五十万，以嫁妖兽，忍锁而去，岂人所宜？若非郭公之仁勇，宁有今日？是妾死于父母，而生于郭公也。请从郭公，不复以旧乡为念矣。”泣拜而从公。公多歧援喻止之，不获，遂纳为侧室，生子数人。公之贵也，皆任大官之位。事已前定，虽远地而弃焉，鬼神终不能害明矣。<br></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'>