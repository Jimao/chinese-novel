&nbsp;&nbsp;&nbsp;&nbsp;<h1>艳异编卷二十二·梦游部一</h1><br><br>&nbsp;&nbsp;&nbsp;&nbsp;<font&nbsp;color='#cc0000'>樱桃青衣<br><br>&nbsp;&nbsp;&nbsp;&nbsp;天宝初，有范阳卢子，在都应举，频年不第，渐窘迫。尝暮乘驴游行，见一精舍，中有僧开讲，听徒甚众。卢子方诣讲筵，倦寝。梦至精舍门，见一青衣，携一篮樱桃在下坐。卢子访其谁家，因与青衣同餐樱桃。青衣云：“娘子姓卢，嫁崔家，今孀居在城。”因访近属，即卢子再从姑也。青衣曰：“岂有阿姑同在一都，郎君不往起居？”卢子便随之。过天津桥，人水南一坊。有一宅，门甚高大。卢子立于门下，青衣先人。<br><br>&nbsp;&nbsp;&nbsp;&nbsp;少顷，有四人出门，与卢子相见，皆姑之子也。一任户部郎中，一前任郑州司马，一任河南功曹，一任太常博士。二人衣绯，二人着绿。形貌甚美。相见言叙，颇极欢畅。斯须，引人北堂拜姑。姑衣紫衣，年可六十许，言词高朗，威严甚肃。卢子畏惧，莫敢仰视。令坐，悉访内外，备谙氏族，遂访儿婚姻未？卢子曰：“未！”姑曰；“吾有一外甥女，姓郑，早孤，遗吾妹鞠养，甚有容质，颇有令淑，当为儿妇，平章计必允遂。”卢子遽即拜谢，乃遣迎郑氏妹。有顷，一家并到，车马甚盛，遂检历择日，云后日吉，因与卢子定谢。姑云：“聘财函信礼物，儿并莫忧，吾悉与处置，儿在城有何亲故，并抄名姓，并其家第。”凡三十余家，并在台省及府县官。明日下函，其夕成婚，事事华盛，殆非人间。明日设席，大会都城亲长，拜礼毕，遂入一院。院中屏帷床席，皆极珍异。其妻年可十四五，容色美丽，宛若神仙，卢生心不胜喜，遂忘家属。<br><br>&nbsp;&nbsp;&nbsp;&nbsp;俄又及秋试之时，姑曰；“礼部侍郎与姑有亲，必合极力，更勿忧也。”明春遂擢第。又应宏词，姑曰；“吏部侍郎与儿子弟当家连官，情分偏洽，令渠为儿必取高第。”及榜出，又登甲科，受秘书郎。姑云；“河南尹是姑堂外甥，令渠奏畿县尉。”数月，敕授王屋尉，迁监察，转殿中，拜吏部员外郎，判南曹。铨毕，除郎中，余如故。知制诰，数月即真迁礼部侍郎。两载知举，赏鉴平允，朝廷称之，改河南尹。旋属车驾还京，迁兵部侍郎。扈从到京，除京兆尹，改吏部侍郎。三年掌铨，甚有美誉，遂拜黄门侍郎平章事。恩渥绸缪，赏赐甚厚，作相五年，因直谏忤旨，改左仆射，罢知政事。数月，为东都留守河南尹兼御史大夫。自婚媾后，至是经三十年，有七男三女，婚宦俱毕，内外诸孙十人。<br><br>&nbsp;&nbsp;&nbsp;&nbsp;后因出行，却到昔年逢携樱桃青衣精舍，复见其中有讲筵，遂下马礼谒。以故相之尊，处端揆居守之重，前后导从，颇极贵盛，高自简贵，辉映左右。升殿礼佛，忽然昏醉，良久不起。既而，梦觉，乃见著白衫服饰如故，前后官吏一人亦无。彷徨迷惑，徐徐出门。乃见小竖捉驴执帽在门外立，谓卢曰：“人饿驴饥，郎君何久不出？”卢访其时，奴曰：“日向午矣。”卢子罔然叹曰；“人世荣华，穷达富贵贫贱，亦当然也。而今而后，不更求官达矣。”遂寻仙访道，绝迹人世焉。<br><br>&nbsp;&nbsp;&nbsp;&nbsp;<font&nbsp;color='#cc0000'>独孤遐叔<br><br>&nbsp;&nbsp;&nbsp;&nbsp;贞元中，进士独孤遐叔，家于长安崇贤里，新娶白氏女。家贫下第，将游剑南，与其妻诀曰：“迟可周岁归矣。”遇叔至蜀，羁栖不偶，逾二年乃归。至户县西，去城尚百里，归心迫速，取是夕到家，趋斜径疾行，人畜既怠。至金光门五六里，天色已瞑，绝元逆旅，惟路隅有佛堂，遐叔止焉。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;时近清明，月色如昼。系驴于庭外，人空堂中。有桃杏十余株。夜深，施衾褥于西窗下偃卧。方思明晨到家，因吟旧诗曰：“近家心转切，不敢问来人。”至夜分不寐。忽闻墙外有十余人相呼，声若里胥田叟，将有供待迎接。须臾，有夫役数人，各持畚锸箕帚，于庭中粪除讫，复去。有顷，又持床席、牙盘、蜡烛之类，及酒具、乐器，阗咽而至。遐叔意谓贵族赏会，深虑为其迫逐，乃潜伏屏气，于佛堂梁上伺之。铺陈既毕，复有公子女郎共十数辈，青衣黄头亦十数人，步月徐来，言笑晏晏。遂于筵中间坐，献酬纵横，履局交错。中有一女郎，忧伤摧悴，侧身下坐，风韵若似遐叔之妻。窥之，大惊。即下屋，稍于暗处，迫而察焉，乃真是妻也。方见一少年，举杯属之曰：“一人向隅，满坐不乐，小人窃不自量，愿闻金玉之声。”其妻冤抑悲愁，若无所控诉，而强置于坐也。遂举金雀，收泣而歌曰：“今夕何夕，存耶殁耶？良人去兮天之涯，园树伤心兮三见花。”满坐倾听，诸女郎转面挥涕。一人曰：“良人非远，何天涯之谓乎？”少年相顾大笑。<br><br>&nbsp;&nbsp;&nbsp;&nbsp;逻叔惊愤。久之，计无所出，乃就阶间扪一大砖，向坐飞击，砖才至地，悄然一无所有。遐叔怅然悲惋，谓其妻死矣。速驾而归，前望其家，步步凄咽。比平明，至其所居，使苍头先入，家人并无恙，遐叔乃惊愕，疾走人门。青衣报娘子梦靥方悟。遐叔至寝，妻卧犹未兴。良久，乃曰：“向梦与姑妹之党，相与玩月，出金光门外，向一野寺，忽为凶暴者数十，胁与杂坐饮酒。”又说梦中聚会言语，与遐叔所见并同。又云：“方饮次，忽见大砖飞堕，因遂惊魇殆绝，才寤而君至。”岂幽愤之所感耶。<font&nbsp;color='#cc0000'>邢凤<br><br>&nbsp;&nbsp;&nbsp;&nbsp;元和十年，沈亚之始以记室从事陇西公，军泾州。而长安中贤士，皆来客之。五月十八日，陇西公与客期宴于东池便馆。既半，陇西公曰：“余少从邢凤游，记得其异，请言之。”客曰：“愿听。”公曰；“凤帅家子无他能，后寓居长安平康里南，以钱百万，质故豪洞门曲房之第，即其寝而昼偃，梦一美人自西楹来，环步从容，执卷且吟。为古妆，而高鬟长眉，衣方领绣带，被广袖之。凤大悦曰：‘丽者何自而临我哉？美人曰：‘此妾家也。妾好诗而常缀此。’凤曰：‘幸少留，得观览。’于是美人授诗。坐西床。凤发卷视其首篇，题之曰《春阳曲》，曲终四句。其后他篇，皆类此，凡数十篇。美人曰‘君必欲传，无令过一篇。’凤即起，从东庑下几上，取彩笺，传《春阳曲》，其词曰：<br><br>&nbsp;&nbsp;&nbsp;&nbsp;长安少女玩春阳，何处春阳不断肠；<br><br>&nbsp;&nbsp;&nbsp;&nbsp;舞袖弓弯浑忘却，罗帷空度九秋霜。<br><br>&nbsp;&nbsp;&nbsp;&nbsp;凤卒吟，请曰：‘何谓弓弯？’曰：‘妾昔年，父母使妾教此舞。’美人乃起，整衣张袖，舞数拍，为弓弯状，以示凤。既罢，美人低然良久，即辞去。凤曰：‘愿复少留。’须臾间，竟去。凤亦寻觉，昏然无有所记，及更于襦袖得其辞，惊视，复省所梦。事在贞元中，后，凤为余言如是。”是日，监军使与宾府群佐及宴，陇西独孤铉、范阳卢简辞、常山张又新、武功苏涤，皆叹息曰：“可记。”故亚之退而著录。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;<font&nbsp;color='#cc0000'>沈亚之太和初，沈亚之将之，出长安城，客索泉邸舍。春时，昼梦入秦主内史廖家。内史廖举亚之，秦公召至殿前，促前席曰：“寡人欲强国，愿知其方，先生何以教寡人？”亚之以齐桓对，公悦，遂试补中涓。使佐西乞术伐河西。亚之帅将卒前攻，下五城。还报，公大悦，起劳曰：“大夫良苦，休矣。”居久之，公幼女弄玉婿萧史先死，公谓亚之曰：“微大夫，晋五城非寡人有。甚德大夫。寡人有爱女，欲与大夫备洒扫，可乎？”亚之少自立，雅不欲遇幸臣蓄之，固辞不得。遂拜左庶长，尚公主，赐金二百斤。民间犹谓“萧家公主”。其日，有黄衣中贵骑疾马来，延亚之人，宫阙甚严，呼公主出，鬓发，着偏袖衣，妆不多饰。其芳妹明媚，笔不可模画。侍女祗承，分立左右者数百人，召见亚之便馆，居亚之于宫，题其门曰“翠微宫”。宫人呼为“沈郎院”。虽备位下大夫，由公主故，出入禁卫。公主喜凤萧，每吹萧必翠微宫高楼上，声调远逸，能悲人，闻者莫不自废。公主七月七日生，亚之尝元贶寿，内史廖先曾为秦以女乐遗西戎，戎王与之水犀小合，亚之从廖得，以献公主。主悦，尝爱重，结裙带上。穆公遇亚之礼兼同列，恩赐相望于道。<br><br>&nbsp;&nbsp;&nbsp;&nbsp;复一年，春，公主无疾忽卒。公追伤不已，将葬咸阳原。公命亚之作挽歌，应教而作曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;泣葬一技红，生同死不同。<br><br>&nbsp;&nbsp;&nbsp;&nbsp;金钿坠芳草，香绣满春风。<br><br>&nbsp;&nbsp;&nbsp;&nbsp;旧日闻萧处，高楼当月中。<br><br>&nbsp;&nbsp;&nbsp;&nbsp;梨花寒食夜，深闭翠微宫。进公。公读词，善之。时宫中有失声若不忍者，公随泣下。又<br><br>&nbsp;&nbsp;&nbsp;&nbsp;使亚之作墓志铭，独忆其铭曰：<br><br>&nbsp;&nbsp;&nbsp;&nbsp;白杨风哭兮，石髯莎。维英满地兮，春色烟和。<br><br>&nbsp;&nbsp;&nbsp;&nbsp;朱愁粉瘦兮，不生绮罗。深深埋玉兮，其恨如何！<br><br>&nbsp;&nbsp;&nbsp;&nbsp;亚之亦送葬咸阳，宫中十四人殉。亚之以悼怅过戚被病，犹在翠微宫，然处殿外特室，不居宫中矣。<br><br>&nbsp;&nbsp;&nbsp;&nbsp;居月余，病良已。公谓亚之曰：“本以小女将托久要，不谓不得周奉君子，而先物故。敝秦区区小国，不足辱大夫。然寡人每见子，即不能不悲悼。大夫盍适大国乎？”亚之对曰：“臣元状，肺腑公室，待罪左庶长，不能从死公主，幸兔罪戾，使得归骨父母国。臣不忘君恩，时日将去。”公置酒高会，声秦声，舞秦舞。舞者击拊髀，呜呜而音有不快，声甚怨。公执酒亚之前曰：“予顾此声少善，愿沈郎赓扬歌以塞别。”公命趋进笔砚。亚之受命，立为歌词曰：<br><br>&nbsp;&nbsp;&nbsp;&nbsp;击体舞，恨满烟光无处所。<br><br>&nbsp;&nbsp;&nbsp;&nbsp;泪如雨，欲拟著词不成语。<br><br>&nbsp;&nbsp;&nbsp;&nbsp;金凤衔红旧绣衣，几度宫中同看舞。<br><br>&nbsp;&nbsp;&nbsp;&nbsp;人间春日正欢乐，日暮春风何处去。<br><br>&nbsp;&nbsp;&nbsp;&nbsp;歌卒，授舞者，杂其声而和之，四座皆位。既再拜辞去，公复命至翠微宫，与公主侍人别。重人殿内，时见珠翠遗碎青阶下，窗纱擅点依然。宫人泣对亚之，亚之感咽良久，因题宫门诗曰：<br><br>&nbsp;&nbsp;&nbsp;&nbsp;君王多感放东归，从此秦宫不复期。<br><br>&nbsp;&nbsp;&nbsp;&nbsp;春景自伤秦丧主，落花如雨泪胭脂。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;竟别去。公命车驾送出函谷关。出关已，送吏曰：“公命尽此，且去。”亚之与别。语未卒，忽惊觉，卧邸舍。明日，亚之为友人崔九万具道之。九万，博陵人，谙古，谓余曰：“《皇览》云：<br><br>&nbsp;&nbsp;&nbsp;&nbsp;秦穆公葬雍橐泉祈年宫下，非其神灵凭乎。”亚之更求得秦时地志，说如九万言。呜呼！弄玉既仙矣，恶又死乎！<br><br>&nbsp;&nbsp;&nbsp;&nbsp;<font&nbsp;color='#cc0000'>张生<br><br>&nbsp;&nbsp;&nbsp;&nbsp;有张生者，家在汴州中牟县东北赤城坂。以饥寒，一旦别妻子，游河朔，五年方还。自河朔还汴州，晚出郑州门，到板桥，已昏黑矣。乃下道，取陂中径路而归。忽于草莽中，见灯火荧煌，宾客五六人，方宴饮次。生乃下驴以诣之。相去十余步，见其妻亦在坐中，与宾客语笑方洽。生乃蔽形于白杨树间以窥之。<br><br>&nbsp;&nbsp;&nbsp;&nbsp;见其长须者持杯：“请措大夫人歌。”生之妻，文学之家，幼习诗礼，甚有篇咏。欲不为唱，四座勤请。乃歌曰：<br><br>&nbsp;&nbsp;&nbsp;&nbsp;叹衰草，络纬声切切，<br><br>&nbsp;&nbsp;&nbsp;&nbsp;良人一去不复还，今夕坐愁鬓如雪。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;长须云：“劳歌。”一杯饮讫。酒至白面少年，复请歌。张妻曰：“一之已甚，其可再乎！”长须持一筹著云：“请置觥，有拒请歌者，饮一钟。歌旧词中笑语准此罚。”于是，张妻又歌曰：<br><br>&nbsp;&nbsp;&nbsp;&nbsp;劝君酒，君莫辞，<br><br>&nbsp;&nbsp;&nbsp;&nbsp;落花徒绕枝，流水无返期。<br><br>&nbsp;&nbsp;&nbsp;&nbsp;莫恃少年时，少年能几时。<br><br>&nbsp;&nbsp;&nbsp;&nbsp;酒至紫衣者，复持杯请歌。张妻不悦，沉吟良久，乃歌曰：<br><br>&nbsp;&nbsp;&nbsp;&nbsp;怨空闺，秋日亦难暮，<br><br>&nbsp;&nbsp;&nbsp;&nbsp;夫婿断音书，遥天雁空度。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;酒至黑衣胡人，复请歌。张妻连唱三四曲，声气不续，沉吟未唱问，长须抛觥云：“不合推辞。”乃酌一钟。张妻涕泣而饮，复唱送胡人酒曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;切切夕风急，露滋庭草湿。<br><br>&nbsp;&nbsp;&nbsp;&nbsp;良人去不回，焉知掩闺泣。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;酒至绿衣少年，持杯曰：“夜已久，恐不得从容，即当睽索。无辞一曲，便望歌之。”又唱云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;萤火穿自杨，悲风人荒草。<br><br>&nbsp;&nbsp;&nbsp;&nbsp;疑是梦中游，愁迷故园道。<br><br>&nbsp;&nbsp;&nbsp;&nbsp;酒至张妻，长须歌以送之云：<br><br>&nbsp;&nbsp;&nbsp;&nbsp;花前始初见，花下又相送。<br><br>&nbsp;&nbsp;&nbsp;&nbsp;何必言梦中，人生尽如梦。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;酒至紫衣胡人，复请歌云：“须有艳意。”张妻低头未唱间，长须又抛一觥。于是，张生怒，扪足下得一瓦，击之，中长须头。再发一瓦，中妻额。阒然无所见。张生谓其妻已卒，恸哭，连夜而归。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;及明至门，家人惊喜出迎，张生问其妻，婢仆曰：“娘子夜来头痛。”张生人室，问妻病之由。曰：“昨夜梦草莽之处，有六七人，遍令饮酒，各请歌。孥凡歌六七曲。有长须者，频抛觥。方饮次，外有发瓦来，第二中孥额，因惊觉，乃头痛。”张生因知昨夜所见，乃妻梦耳。<br><br>&nbsp;&nbsp;&nbsp;&nbsp;<font&nbsp;color='#cc0000'>刘道济光化中，有文士刘道济，止于天台山国清寺。尝梦见一女子，引生于窗，下有侧柏树，葵花，遂为伉俪。后频于梦中相遇，自不晓其故。无何，于明州奉化县古寺内，见有一窗，侧柏葵花，宛是梦所游。有一客官人，寄寓于此，室女有美才，贫而未聘，近中心疾，而生所遇，乃女之魂也。<br><br>&nbsp;&nbsp;&nbsp;&nbsp;又有彭城刘生，梦人一娼楼，与诸辈狎饮，尔后但梦便及彼处。自疑非梦，所遇之姬，芳香常袭衣。亦心邪所致。闻于刘山甫也。<br></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'>