&nbsp;&nbsp;&nbsp;&nbsp;<h1>艳异编卷二十一·冥感部二&nbsp;贾云</h1><br><br>&nbsp;&nbsp;&nbsp;&nbsp;<font&nbsp;color='#cc0000'>贾云华还魂记<br><br>&nbsp;&nbsp;&nbsp;&nbsp;魏鹏，字寓言，其先矩鹿人。九世祖飞卿，宋高宗朝仕至御史中丞。以论秦桧误国，贬襄阳令，死葬白马山，子孙遂留居焉。宗族蕃衍，富拟封君，迨元尤盛。鹏父巫臣，延初参政江浙行省，生鹏于公廨，而父卒。母郢国萧夫人携鹏暨二兄扶榇归襄阳。生五岁通五经，七岁能属文。眉目如画，肌肤莹然。乡里以神童称之。至正间，累举不偶，深置恨焉。尝曰：“大丈夫当唾手以取功名，而一第乃不可得耶！”因抚几长叹。萧夫人闻之，恐其悒郁成疾，遂命之曰：“钱塘汝父同乡也，凡此时名师夙儒，多前日门生故吏。汝在讲业，庶或有成。况东南大蕃，山水奇胜，可以开豁心胸，吟咏情性，汝其行哉？勿事一室。”乃于怀中出书一缄，付之曰：“到彼读书之暇，当往访故贾平章妇邢国莫夫人，以此呈之，议汝姻事。吾自有说，慎勿妄开也。”生退，私启其封，始知母氏与彼有指腹之约，喜不自胜，促驾而行。<br><br>&nbsp;&nbsp;&nbsp;&nbsp;生奉命翌日戒行，逾月抵杭，僦居于北关门边妪家，妪善延纳，生颇安之。越数日，舍馆既定，乃渐出游。问故人，无一在者。惟见湖山佳丽，清景满前，车马喧门，竺歌盈耳。生乃赋《满庭芳》词一阕以纪其胜。因题房舍纸窗之上，词云：<br><br>&nbsp;&nbsp;&nbsp;&nbsp;天下雄蕃，浙江名郡，自来惟说钱塘。水清山秀，人物异寻常。多少朱门甲第，闹丛俚争沸丝簧。少年喀，谩携绿绮，到处鼓凤求凰。徘徊应自笑，功名未就，红叶谁将？且不须惆怅。柳嫩花芳。又道蓝桥路近，愿今生，一饮琼浆。那时节，云英觑了，欢喜杀裴航。偶，边妪见之，问曰：“斯作，郎君所缀乎？”生未答。妪曰：“郎君岂以老妇为不知音者耶？大凡乐府蕴藉为先，此词虽佳尚见妩媚，欧、晏、秦、黄，迨不如是。”生闻之，乃大惊。因致谢曰：“浅陋之言，献丑多矣。”因诹妪出处，方知为达睦丞相宠姬。丞相薨，出嫁民间，今老矣。通诗书，晓音律，喜笑谈，善刺绣，多往来达官家，为女子师，皆呼为边孺人。生曰：“然则丞相政与先公使参及贾平章为同辈人矣。”妪骇曰：“郎君岂魏参政子乎？”生曰：“然。”真韩子所谓称其家儿者也。因出杯款生。生乃得备询参政旧日僚家。妪曰：“俱无矣。惟贾氏一门在此耳。生曰：“老母有书达彼，敢托为之先启。”妪许诺。生又问：“平章弃禄数年，今有谁在，生事若何？”妪曰：“平章一子名麟，字灵昭，一女名娉聘，字云华。母梦孔雀衔牡丹蕊怀中而生。论颜色则若桃花之映春水，论态度则似流云之迎晓日。十指削纤纤之玉，双羹绾袅袅之丝。填词度曲，李易安难继后尘。织锦绣图，苏若兰讵容独步耶。邢国钟爱之，但从余讲学，予自以为弗如也，且夫人勤励治产有方，珠履玳不减昔时之丰盛，钟鸣鼎食宛如向日之繁华。”生闻之，知其必指腹之人也。急欲一往。会妪病目，弗能前，遂止。<br><br>&nbsp;&nbsp;&nbsp;&nbsp;夫人讶妪久不来，乃遣婢春鸿往妪家问焉。时妪目愈，欲偕行。值生偶出，妪乃先随鸿往诣夫人谢，且道魏生母寄书事。邢国骇愕曰：“政尔念之，今焉致此？亟为我召来，勿缓也！”春鸿承命复至请生，生便同行。既及门，鸿先人。俄而二青衣导生至重堂，即东阶少立。邢国服命服出坐堂中，生再拜。夫人曰：“魏郎几时来耶？”生曰：“数日耳。”命坐。茶罢，夫人曰：“记得别时尚在襁褓，今长成若是矣。”慰劳甚至。且问萧夫人暨安否。生答以幸俱无恙。夫人为生道旧如在目前，但不及指腹誓姻之说。生疑之，乃顾随来老仆青山解囊，取母书投上。夫人拆封观毕，纳诸袖中，亦不发言。顷间一童子出，娟娟如琼瑶。夫人命拜生，生答拜。夫人曰：“小儿子也，当教之，乃达礼耶。”复命侍妾秋蟾曰：“召娉娉来。”须臾，边妪领二环复拥一女子，从绣幕后冉冉而至，面生前展拜，生逡巡欲避。夫人曰：“无妨，小女子也。”拜毕，退立于夫人座右。边妪亦侍坐于隅。窃窥娉娉真国色，虽西施、洛神未可优劣。生见后，魂神飞越，色动心驰。恐夫人觉之，即起身辞出。夫人曰：“先平章视先参政犹骨肉，尊堂亦视老身如姊妹。自二父云亡，两家阔别，鱼沉雁杳，音耗不闻，本谓此生无复再见，岂意余年得睹英妙，老怀喜慰，何可胜言。郎君乃尔寡情耶？”生揖返席，不复敢辞。邢国目娉娉人，意若使治具，然于时开宴，水陆毕陈。夫人亲酌饮生，生跪受而饮。既而命麟与娉娉更劝迭进。娉酒至，生辞以乍出远方，久琼蘖，今不胜杯酌矣。娉娉捧杯再拜，生欲熟视之，固辞不敢先饮。夫人曰：“郎君年长于汝，自今以后既是通家，当为兄妹，汝宜跪劝。”娉遂跪。生仓惶遽接，一吸而尽。娉娉收杯至夫人前，沥余酒于案曰：“兄饮未酹，更告一杯可乎？”夫人笑曰：“才为兄妹，便钟友爱之情，郎君岂得戛然乎？”边妪亦从旁相劝，生乃杯饮。夫人复让边妪曰：“郎君既舍汝家，乃不早以见告，当满罚一觥。”妪笑而饮。宴罢告归。夫人曰：“郎君毋还邸中，只在寒舍安下。”生略辞。夫人曰：“贫家寂寞，愿勿嫌也。”即呼家仆脱欢、小苍头宜童引生于前堂外东厢房止宿。<br><br>&nbsp;&nbsp;&nbsp;&nbsp;生入门，但见屏帏床褥、书几浴盆、笔砚棋琴靡一不备。妪家行李亦已在焉。生既得定居，复遇绝色，且惊且喜，睡不能成，因赋《风人松》一词，乘醉书于粉壁之上。词曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;碧城十二瞰湖边，山水更清妍。<br><br>&nbsp;&nbsp;&nbsp;&nbsp;此邦自古繁华地，风光好，终日歌弦。<br><br>&nbsp;&nbsp;&nbsp;&nbsp;苏子宅边桃李，坡公堤上人烟。<br><br>&nbsp;&nbsp;&nbsp;&nbsp;绮窗罗幕锁婵娟，咫尺远如天。<br><br>&nbsp;&nbsp;&nbsp;&nbsp;红娘不寄张生信，西厢事，只恐虚传。<br><br>&nbsp;&nbsp;&nbsp;&nbsp;怎及青铜明镜，铸来便得团圆。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;是夕，娉娉反室亦厚忆生。因呼侍女朱樱曰：“魏兄卧否？”樱曰：“弗知也。”娉语之曰：“汝往厢房窥之。”去良久，返命云：“郎君微吟烛下，若有深思。既而取笔题数行于壁问，谛视之，乃《风人松》词也。”娉曰：“汝记忆乎？”樱曰：“已记之矣。”遂口占一过。娉儒毫展双鸾霞笺次其韵，顷刻而就。封缄付樱曰：“明早汝奉汤与郎君盥面时，以此授之。”樱收于囊。次日黎明，如教而往。生盥洗毕，樱出缄谓生曰：“娉小娘致意郎君，有书奉达。”生取视之，乃和生所赋壁间《风人松》，词云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;玉人家在汉江边，才貌及春妍。<br><br>&nbsp;&nbsp;&nbsp;&nbsp;天教分付风流态，好才调，会管能弦。<br><br>&nbsp;&nbsp;&nbsp;&nbsp;文采胸中星斗，词华笔底云烟。<br><br>&nbsp;&nbsp;&nbsp;&nbsp;蓝田新锯壁娟娟，日暖绚晴天。<br><br>&nbsp;&nbsp;&nbsp;&nbsp;广寒宫阙应须到，霓裳曲，一笑亲传。<br><br>&nbsp;&nbsp;&nbsp;&nbsp;好向嫦娥借问，冰轮怎不教圆。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;生读之数过，不忍释手。知娉娉赋情特甚也，遂珍藏于书笈中。方欲细询娉情性，而夫人已遣宜童召生矣。生偕童人，夫人见生来迎，谓生曰：“郎君奉命萱堂，远来游学，不可玩时废日。此中有大儒何先生者，及门之士常数百人。郎君如从之游，必有进益。贽见之礼吾已办矣，食罢请行。”<br><br>&nbsp;&nbsp;&nbsp;&nbsp;生睹聘后，万念俱灰，不求闻达，惟云华是念。不虞，夫人之逼令就学，也黾勉应承，然亦不数数往也。因念夫人虽甚见爱，而挂口不及姻事，且令与娉娉认为兄妹，盖有可疑，而元从质问，乃潜诣伍相词祈梦，得神报云：“洒雪堂中人再世，月中方得见娥。”既觉莫晓所谓，但私识之。一日偶与朋友游西湖，娉伺生不在，携侍姬兰苕潜至其室，遍阅简牍，见有《娇红记》一册，笑谓苕曰，“郎见读此书，得无坏心术否乎？”因戏题绝句二首于生卧屏上：净几明窗绝点尘，圣贤长日与相亲。<br><br>&nbsp;&nbsp;&nbsp;&nbsp;文房消洒元余物，惟有牙签伴玉人。<br><br>&nbsp;&nbsp;&nbsp;&nbsp;花柳芳菲二月时，名园剩有牡丹枝。<br><br>&nbsp;&nbsp;&nbsp;&nbsp;风流杜牧还知否，莫恨寻春去较迟。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;抵暮，生归见诗，知为娉作，深侮一出，不得相见。乃赓其韵，用赵松雪体行楷书于花笺，以答娉。诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;冰肌玉骨出风尘，隔水盈盈不可亲。<br><br>&nbsp;&nbsp;&nbsp;&nbsp;留下数联珠与玉，凭将分付有情人。<br><br>&nbsp;&nbsp;&nbsp;&nbsp;小桃才到试花时，不放深红便满枝。<br><br>&nbsp;&nbsp;&nbsp;&nbsp;只为易开还易谢，东君有意故教迟。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;写毕，元便寄去。踌躇间，忽春鸿来谓生曰：“夫人间郎君西湖归，惧为酒困，遣妾持武夷小龙团茶奉饮。”生喜甚，即啜一瓯。因移身逼鸿坐，笑语鸿曰：“娉小姐既视我为兄，汝何惜暂为我妇。”鸿变色曰：“夫人理家严肃，婢妾只任使令，岂敢荐枕于君，以污清德。”生曰：“东园桃李，片时春也，何害？”遂与鸿狎。且谓鸿曰：“吾有一柬奉娉娉，能为我持去否？”鸿曰：“敢不承命。”当亟递去。鸿人，遇娉茶堂中，即以与之。娉急置于怀，瞩鸿勿泄。返室观之，乃和其绝句二首。读罢叹曰：“清楚流丽，类其为人。”言未已，闻夫人呼曰：“有客。”娉趋出，乃外兄莫有壬也。自寞城来省，邢国因设宴待之，生亦与坐。夫人以久别有壬，且悲且喜。姑侄劝酌，不觉至醉。兼之有壬远来，驱驰鞍马，困惫不任酒，急欲休息，苦告夫人。夫人乃令脱欢扶掖至礼宾堂之南小斋内卧。生亦随出，独立于重堂。亡何夫人亦眩晕思卧，乃先就榻。惟娉娉率诸婢收拾器皿，锁闭门户。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;朱樱持烛伴娉出重堂巡逻，见生孤立。惊曰：“兄未寝乎，何此延伫？”生告以渴甚，求浆弗能得。婚即令樱人厨中取茶，因代樱执烛置案上，烛为风烁蜡液泪流，娉以金剪剪之曰：“汝亦风流乎？”生曰：“子不闻李义山诗云：春蚕到死丝方尽，蜡炬成灰泪始干。”娉曰：“义山浪子耳，何眷恋之深也？”生曰：“人同此心，心同此意，焉可以此病义山乎？”娉曰：“然则兄亦义山之流亚矣。”生曰：“风情幽思，自谓过之。”娉曰：“若是之言，真风流蕴藉之士也。但佳句云，劳心者，果劳何事。不知商隐亦有是乎？”生曰：“室迩人遐故也。”娉不答，指壁上琴曰：“兄善是那？”生曰：‘，幼耽此技，小姐闻亦能之。”娉曰：“谩寄指耳，敢言能乎。”俄朱樱捧茶至，娉起递与生，生谢曰：“何烦郑重？”娉曰：“爱亲敬兄，礼宜如是。”生将促席与言，娉遽敛身曰：“今夕夜深，兄宜返室。来宵有便，当诣听琴，幸勿他往也。”各道万福而退。<br><br>&nbsp;&nbsp;&nbsp;&nbsp;次日，夫人中酒不能起，薄暮，娉偷至厢房。生正悬望伫阶前，陡见娉来，喜心翻倒，即拥娉人，坐定。生拂几焚香，解锦囊出天凰环佩琴请娉弹。娉羞涩固辞。生于是转轸调弦，鼓关雎一曲，以感动之。娉曰：“吟揉绰注一一皆精。但，惜取声太巧，下指略轻耳。”生甚服其言。必欲观娉之指法，请之不已。娉乃命朱樱取琴放前琅石桌上，操雉朝飞一调以答生。生曰：“佳哉指法。但此曲未免淫艳之声多。”娉曰：“无妻之人，其词哀苦，其声凄怨，何淫艳之有？”生曰：“子非牧犊子妻，安能造此妙乎？”娉无言，惟微晒而已。是夕谈话稍款，言情颇深。值夫人睡觉，呼娉索人参汤。娉惶恐走去。生茫然自失，魂魄俱丧，面若死灰，大失所望。因枕上赋《如梦令》一词自悼，词云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;明月好风良夜，梦楚王台下，<br><br>&nbsp;&nbsp;&nbsp;&nbsp;云散雨收，难成佳会，又为虚话。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;误也，误也。青着眼儿干罢。<br><br>&nbsp;&nbsp;&nbsp;&nbsp;平旦，生起整衣冠，趋夫人阁问安否。出入重堂，转从堂后循曲巷欲造娉室，迷路而回，至清凝阁前少憩。时娉正坐阁，低鬟束双弯，着绣鞋。生即屏身户外，窥于隙间，为娉小婢福福见之，报与娉。娉大愤，将起白夫人。生惶恐告娉曰：“向于夫人处问安，路迷至此，兄妹之情，宁忍见窘。”娉曰：“男子无故不入中堂，况可直造人家闺阁乎！今且恕兄，后再勿至。”生连揖不已。娉曰：“聊恐兄耳，毋劳深谢。”因指阁前灵清小瓦盆养瑞香一株，命福福云：“送去兄卧房中，为幽人之伴。”生曰：“得此一枝，当贮诸金屋。”娉笑而颔之。福遂捧花送生出。生知福乃娉之亲随，即探囊中金数星与之，冀其传递简帖，潜通殷勤，福拜而受之。自此得其用矣。<br><br>&nbsp;&nbsp;&nbsp;&nbsp;然生自离家之后，两月有馀。寒食初过，清明又到。夫人备酒肴，召邻曲及边妪，并拉生出郭扫坟。惟娉娉以小疾新愈，不得偕行。生觇知娉不往，乃佯出，夫人留之。生曰：“适何先生遣人见呼，不敢不去。弗及拜平章神道，意甚怏然。”夫人曰：“先生召无诺，宜速往也。”生去。夫人亦登舆，举家毕从。惟留福福及小女使兰苕伴娉。生度夫人行远，徐徐而归，至重堂门，闭不得入，徘徊底下。福福闻人履声，谓是客至。启门问之，乃生也。生急持福裙问娉所在，欲见之。福曰：“小姐敏慧聪明，知书识礼，持身谨慎，不离闺房，贞静幽娴，凛不可犯。妾安敢暗昧导君唐突西子。”生曰：“吾之遇汝，自谓有缘。虽张珙之红娘不啻过也。今汝乃有是言，予觖望甚矣。”福沉吟半晌曰：“彼虽以礼自持，然幽情颇切，吾尝见其揽镜自照，回顾妾曰：‘我何如月中之娥也。妾复之曰，不已夸乎。彼乃曰，‘娥虽貌美，叵耐只孤眠。由是观之。可知情寄也。”生曰：<br><br>&nbsp;&nbsp;&nbsp;&nbsp;“为今之计，将若之何？”福曰：“妾有吴鲛手帕。郎君试为情诗书其上，我当持与之观。郎君轻步踵妾后窥之，彼若动心，事谐必矣。”生欣然握管题以付之。诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;绞绡元自出龙宫，长在佳人玉手中。<br><br>&nbsp;&nbsp;&nbsp;&nbsp;留待洞房花烛夜，海棠枝上试新红。<br><br>&nbsp;&nbsp;&nbsp;&nbsp;福袖帕入，生尾福后至柏堂。娉方倚栏玩庭前新柳曰：“绿阴如许矣。”因诵稼轩词云：“莫去倚危栏，斜阳正在烟柳断肠处。”生遽前抚其背曰：“断肠何所为乎？”娉惊曰：“狂生又至此耶！”生曰：“韩寿窃香，相如涤器，狂者固如是乎！”娉乃命福取茶。福佯堕手帕于地，娉拾而观之，见诗怒曰：“此必兄所为。小妮子何敢无惮如是，吾将持以白夫人。”生谢再三，继之以跪。娉因回颜一莞，收置怀中曰：“勿多言，姑此共坐，少叙半晌之欢。倘老母来归，则无及矣。”生大喜，就坐。娉呼福出江瑶荐酒，亲持金荷叶杯，酌以劝生。生辞不饮。娉因劝，生谢曰：“此意良已勤，政昔人谓虽吃锥子，亦醉不烦酒。”略饮数杯，因命撤去，娉从之。生乃促席与娉联坐，语娉曰：“我奉命慈亲，为此姻事，艰难水陆，千里远来。今夫人了无一语道及前盟，必有他谋。事恐中变，命为兄妹，其意可知。子复漠然路人相视，殊无聊赖。久拟赋归，但以未与子言，故迟迟不决耳。今幸相逢，难期再会，予之心事，子既知之，谐与不谐，明以见告，勿徒使我为东南留滞之客也。”娉闻之，抚髀叹曰：“余岂木石人哉，兄之此言，岂知我者。妾自遇兄来，忘食废事，心动神疲，夜寐夙兴，惟君子是念。愿以葑菲，得侍闺房，偕老百年，乃深幸也。第恐天不与人行方便，不能善始令终。张珙、申纯可为明鉴。”兄如不弃管蒯，妾可永执箕帚，毋轻一举，当计万全。”生曰：“若待六礼告成，则予墓草宿矣。子其怜之，毋吝今夕。”娉未及对，而兰苕告夫人回矣。生仓惶趋出。是月三日丙午也。<br><br>&nbsp;&nbsp;&nbsp;&nbsp;丁未清晨，生人谒，夫人曰：“昨因祭扫就西湖上诸寺一行，佳景满前，令人应接不暇。所惜者，寓言不在耳。”生唯唯而退，至中堂侧门与娉相遇，侍妾森然，前遮后拥，彼此注视，莫交一言。生归室闷闷，因诵崔颢黄鹤楼诗云：“日暮乡关何处是，烟波江上使人愁。”娉过窗外闻之，因穴窗呼生曰：“男儿向怀上之切乎。”生曰：“事屡参差，终不能就，处此无益，莫若归尔。”娉曰：“少顷当令福福请君。”言讫而去。早饭罢，福福果来。谓生曰：“娉娘有柬奉君。”生取视之，乃诗一首，云：<br><br>&nbsp;&nbsp;&nbsp;&nbsp;春光九十恐无多，如此良宵莫浪过。<br><br>&nbsp;&nbsp;&nbsp;&nbsp;寄与风流攀桂客，直教今夕见嫦娥。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;读毕，生喜不自制。然，视日之斜，汲汲然，望夜之至。岂期向午，生之故人金在来拉生过平康，生以他事拒之。金固请，不得已乃与同行。彼妓有秀梅颇晓诗词，素慕才俊，见生洒落，劝以巨觥。金又与轰饮，生意不在酒，为所困，痛醉而归，展紫丝褥卧于房前石栏杆地上。迨暮月明，夫人睡熟，娉乘便赴约，不意生酣酒气逼人，呼之不应，乃怅然踟蹰于阶下，徐人生室，取毫写绝句一首于生练裙上，投笔而去。诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;暮雨朝云少定踪，空劳神女下巫峰。<br><br>&nbsp;&nbsp;&nbsp;&nbsp;襄王自是无情者，醉卧月明花影中。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;五更天明，生酒亦醒，起步花阴，但见落红沾袖，坠露湿衣。追省娉期，滂然流泪。正郁郁间，忽风吹生衣裾，据翻字见，生举视之，乃七言绝句，娉所染也。因大怅恨失此良会，为人所误，深负娉期。剪下裙幅，装潢成轴，悬于壁间，仍赓原韵，缄以寄娉。诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;飘飘浪迹与萍踪。<br><br>&nbsp;&nbsp;&nbsp;&nbsp;误人蓬菜第几峰。<br><br>&nbsp;&nbsp;&nbsp;&nbsp;凡骨未仙尘俗在，罡风吹落醉乡中。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;诗后复有一词，名《忆秦娥》云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;春萧索，可怜更负佳人约。<br><br>&nbsp;&nbsp;&nbsp;&nbsp;佳人约，今番准定，莫教违却。<br><br>&nbsp;&nbsp;&nbsp;&nbsp;世间虽有相思药，应知难疗身如削。<br><br>&nbsp;&nbsp;&nbsp;&nbsp;身如削，盈盈珠泪，夜深偷落。<br><br>&nbsp;&nbsp;&nbsp;&nbsp;一日，忽闻夫人唤春鸿云平章忌辰在迩，合照常规，汝可往西邻姚恭恕长者家问几时建金山佛会，亦欲附荐平章，以邀冥福。鸿少选返命云，只在此月二十五日为始，适届忌辰，凡三昼夜。若欲与建善功，必须严斋戒，至日请诣法筵，炷香礼佛，竣事方归。至期夫人吩咐娉家事毕，乃往姚宅。娉与生俱送及门，因得同行人内。经过生卧房前，生苦邀人，欲赋高唐。娉恳辞曰：“蒲柳贱躯敢自吝惜。但今白昼，仆妾众多，若交接之顷，云雨方浓，妾于此时如醉如梦，能保无他虑乎？莫若少待今宵。兄宜见即妾所，妾当明烛启门，焚香迎候。”生深然之。至暮娉戒诸奴仆曰：“夫人偶不在家，汝等各宜早歇。男仆不许擅人中门，女仆亦须不离内寝，毋得辄便私相往来。仆众皆拱听，莫敢不遵。人既定，生得寻向路，由柏堂后，转过横楼，而适有两巷相连，莫知何者可达。狐疑未决，忽风送好香一炷，迎鼻而来，生心喜曰：“娉不远矣。”径趋右巷，巷穷，果得娉寝。但见绿窗半启，绛烛高烧。娉上服紫罗衫，下着翠文裙，自拈生龙脑于金雀尾炉中焚之，香烟缥缈，烛影晶荧。骤望见娉，疑与仙遇。娉笑曰：“钜卿信人也。”出户迎生，延人室内。室中安黑漆罗钿屏风床，红罗圈金杂彩绣帐，床左有一剔红矮几，几上盛绣鞋二双，弯弯如莲瓣，仍以锦帕覆之，右有铜丝梅花笼，悬收香鸟一只，余外无长物。房前宽阔仅丈许，东壁上挂二乔并肩图，西壁挂美人梳头歌，壁下犀皮韦相对，一放笔砚文房具，一放妆奁梳掠具，小花瓶插海棠一技，花笺数番，玉镇纸一枚。对房则藕丝吊窗下作船轩，轩外缭以彩墙。墙内叠石为台，上种牡丹数本，四旁佳花异草丛错相间，距台二尺许，砖一方池，池中金鱼数十尾，护阶草笼罩其上。生未暇遍观，即拥娉就寝。娉乃取白绞软帕付生曰：“兄诗验矣。可谓海棠枝上试新红也。”生笑为娉解衣，共人帐中。娉低声告生曰：。‘妾幼处深闺，未诸情事。谐欢之际，第恐弗胜。兄若见怜，不为已甚。”生曰：“姑且试之。庶几他日见惯。”岂期娉之身体纤柔，腰肢颤掸，花心才折，桃浪已翻，羞赧呻吟，如不堪处。而生蜂锁蝶恋，未肯即休，直至兴阑。将过半夜，生起持帕剪烛观之，仍与娉使藏焉，留为后日之记。娉曰：“贱妾陋躯，为兄所破，静言思之，有面目，伉俪之约，兄善图之，毋使妾为章台之柳则幸矣。不然，当坠楼赴水以死谢兄，断不能从世俗之人背盟他适，以负天下。”生曰：“我为男子，岂不能谋一妇人。脱有夙缘，不必过虑。”乃于枕上口占《糖多令》一阕以赠娉。词云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;深院锁幽芳，三星照洞房，摹然间得效鸾凰。烛下诉情犹未了，开绣帐、解衣裳，新柳未舒黄，枝柔那耐霜。耳畔低声频咐嘱，偕老事，好商量。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;娉亦依韵和以酬生：<br><br>&nbsp;&nbsp;&nbsp;&nbsp;少小惜红芳，文君在绣房，幸相如赋就求凰。此夕偶谐云雨事，桃浪起，湿衣裳，从此退蜂黄。芙蓉愁见霜，海誓山盟，休忘却，两下里细思量。<br><br>&nbsp;&nbsp;&nbsp;&nbsp;自此往来频数，无夕不欢。虽连理之柯，比翼之鸟，奚以过也。<br><br>&nbsp;&nbsp;&nbsp;&nbsp;何期光阴易过，乐极悲来，夏暑将残，秋风又动，忽收萧夫人及二兄书，取生回，应乡试。生得书悒怏不遣娉知，然言动之间，屡有嗟叹之意。娉问之，生不获隐，出母书示之，彼此流涕。未数日，生二兄又遣一仆海仙，驰书奉邢国夫人，使促生早还。夫人启缄读毕，令人召生至，以母书示之。且谓生曰：“尊夫人相念之深，二令兄促归亦急，且欲同应秋期，实人间快事。老身虽不忍遽舍郎君，然母命、兄书安可违越。所愿桂枝高折，早占鳌头。侧耳捷音与有荣耀。瓜期未及，拱候再来。”遂备酒肴饯生。娉时侍夫人坐侧，闻知此言，泪落如雨，即起人内，其夜伺夫人睡，乃潜出别生，相视饮泣。遂谓生曰：“正尔喜欢，乃有远别。天耶、人耶，何至此极也。”生曰：“我为母兄所逼，且只暂归，三两月间再图相见，子第宽心，保图眠食，勿为亡益之悲，徒损倾国之貌。”嫂掩泣曰：“兄途中谨慎，早早到家，有便即来，勿为长往。妾丑陋之身，乃兄所有。倘念日盟，不我遐弃，虽死之日，犹生之年。”乃向生再拜曰：“只此别兄，明日不能出矣。”生亦咽埂，目送娉还，次日，娉又遣福福叩门，持手简送青丝履一双，绫袜一赠生。简云：“薄命妾婢再拜寓言兄前，媳薄命不得奉侍左右，为久计，今马首欲东，无可相赠，手制粗鞋一双，绞袜一纲，聊表微意。庶步履所至，犹妾之在足下也。悠悠心事，书不尽言，伏椿缄辞，涕泪交下。不具。”<br><br>&nbsp;&nbsp;&nbsp;&nbsp;生览毕，惟堕泪而已。遂收拾锁于书复。既登途，凡道中风晨月夕，水色山光，睹景怀人，只增悲惋。及抵家，已迫槐黄矣。遂偕二兄往就试。失利，惟鹏领高荐而归，贺客填门，杂数月。迨冬未，同年促上礼闱，生方欲托病不赴，图为杭游以践夙约，而母与二兄之弗容，府尹县侯之敦遣，不获已，黾勉而行，期在下第，庶得即归。讵意青钱万选万中，会闱揭晓，名次群英。廷试又在甲榜，擢应举翰林，文字才名日起籍甚。当时虞揭诸公皆加爱重。生虽在清要，而心念云华，未尝暂舍，因求外补。明年正月，得江浙儒学副提举，正惬所愿。遂不归襄汉，径赴钱塘·需次待阙。首具袍笏，请贾氏拜夫人。夫人见生来，喜色溢面。劳之曰：“且审金榜题名，文台列职，平生之愿，一日尽酬。第恨灵昭年幼，未历江湖。老病孱躯，不能远涉，无由造贺，作庆尊堂为愧耳。”生谢曰：“未学荒疏，谬登科目。续貂之消，有愧于中。然自别门下，两载光阴，令女贤郎安否何似？辄敢请见，少慰下怀。”夫人曰：“小儿读书郡学，半月一回。丑女在家，寻当上谒。遂命秋蟾召娉。须臾出见，流盼睨生，悲喜交集。夫人置酒，边妪亦来。邢国举杯致贺生毕，复命娉曰：“魏兄高第显官，人间盛事。汝既在妹列，岂可元一杯致贺乎？”娉领命，乃酌酒劝生。生复酬娉，极欢而罢。既暮辞出。夫人曰：“幸未上官，免寻别舍，吾家旧寓，谨以相延。”生且谢且辞，退就寝室，风物依然，一榻如故，因赋律诗一首题于壁，以纪重来。诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;不到仙家两载余，竹窗幽户尚如初。<br><br>&nbsp;&nbsp;&nbsp;&nbsp;梁悬徐孺前时榻，壁写崔生昔日书。<br><br>&nbsp;&nbsp;&nbsp;&nbsp;花柳漫为新态度，江山不改旧规模。<br><br>&nbsp;&nbsp;&nbsp;&nbsp;未内当日桓温幕，还有风流此客无？<br><br>&nbsp;&nbsp;&nbsp;&nbsp;次日，生出谒，夫人虑生寓所器物不备，或乏使令，乃呼娉侍行，过彼点检。及至凡百所需，悉已完具。宜重复专供役，盖娉已宿戒之矣，而夫人弗知也。周视间，忽见生壁上新题，读之数过，称赏弗已。且顾娉曰：“才子、才子。”又云：“此人器字宏深，学问该博，聪明敏捷，少有比伦，非出十年，须当远到，提举未足以淹也，女子识之。”夫人素有藻鉴，慎许可。娉见母誉生如此，愈加爱重。由是夜往晨回，倾情倒意。虽接翼之鸾凤，交颈之鸳鸯，未足以喻其和协也。夫何情爱所迷，殊无顾忌。朝歌暮乐，婢妾皆知。所未觉者，惟邢国一人而已。<br><br>&nbsp;&nbsp;&nbsp;&nbsp;或日，春鸿与兰苕于清凝阁前闲坐，分食泉州凤饼香茶。娉偶过见之，默然不乐。私念此茶，夫人物也，惟已尝窃数饼与生，计必生私二人。因往召鸿、苕诘问。二人不能隐，以生与为对。娉大恨恚，妒念顿生，乃抬摭他事，白于夫人，俱遭痛挞。鸿辈衔恨，谋发娉私，乃阚娉与生于后园池上重阴亭前弈棋，急趋白夫人曰：“圃中池莲有一花，并蒂红白二色，开已一日，请往视之，久则谢矣。”夫人喜曰：“此祯祥兆也。”如其请。生与娉不虞其至，生方笑谓娉曰：“云华姐又输一局矣，敢请子之金钏为赌资可乎。”言未已，而夫人至。适风吹败桃坠局中，娉惊讶，举首视之，遥见夫人来，知其故意相袭也，急令生人东洞避去。而博戏之具，收拾弗及，乃佯趋走迎，语夫人曰：“儿多时不到园中，适因绣倦，与福福携楸枰此来，以消长日。忽见并头莲花红白二色相向，真嘉瑞也。正拟报知膝下，而娘娘来矣。”鸿、苕虽善其支吾，然未敢便斥，惟相目冷笑而已。幸夫人眼昏，莫辨其为生也。夫人曰：“莲花双蒂者，常有之。但一红一白为难得。适闻春鸿言如此，将欲呼汝同观，不意汝先在此矣。然人家处子不离闺房，偶或出游，拥蔽其面。今汝不使我知，辄行至此，虽无人见，亦且不宜，况汝读书识礼，岂不知博弃之为非，当痛以自惩，后无复尔。”夫人只知其与福福手谈，不料其与生对垒也。遂同至亭间，徘徊瞻顾。夫人命春鸿曰：“佳哉花也。可召魏郎君来此同玩。”鸿将启齿，娉恐其有言，潜蹑其足，鸿会意，乃给夫人曰：“有此佳花，而酒肴未备，不若明日于此开宴，召之赏玩，亦未为晚。”夫人点头曰：“春鸿言是也。”遂回。<br><br>&nbsp;&nbsp;&nbsp;&nbsp;诘旦，果于亭上设席，且于郡学呼麟回，同生赏花。酒半，夫人目麟曰：“吾闻人家兴替，见于花草，草木得气之先，且瑞应之来，必不虚也。汝今秋文哉，或者得捷。双莲之瑞，其在是乎？宜赋一诗，以观汝志气。魏提举如不相弃，亦请唾珠玉，以重斯芳。麟与生奉命一挥而就，以呈夫人。夫人览而笑曰：“提举绝妙好词，吾儿结意亦自可取。”因付娉曰：‘汝观而藏之，留为汝弟秋科张本。”二诗云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;若耶溪里万红芳，哪似君家并蒂祥。<br><br>&nbsp;&nbsp;&nbsp;&nbsp;韩寿醉醒殊态度，英皇浓淡各梳妆。<br><br>&nbsp;&nbsp;&nbsp;&nbsp;徒劳画史丹青手，漫费词人锦绣肠。<br><br>&nbsp;&nbsp;&nbsp;&nbsp;向夜酒阑明月下，只疑神女伴仙郎。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;右鹏诗。<br><br>&nbsp;&nbsp;&nbsp;&nbsp;亭亭翠盖荫娆，一种风流两样娇。飞燕洗妆迎合德，彩鸾微醉倚文萧。若教解语应相妒，纵是无情也是妖。寄语品题高着眼，直须留作百花标。<br><br>&nbsp;&nbsp;&nbsp;&nbsp;右麟诗。娉读之微莞，将入袖。生乃请于夫人曰：“小姐也不可无佳制。”夫人乃命娉曰：“汝试为之，请教提举。”娉对曰：“好语皆为兄所道，尚何言哉。然亦不敢不勉强。”遂口占《声声慢》一阕，词云：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;大华峰头，若耶溪上，秋波荡漾蝉娟。翠盖阴中，佳人并着双肩，深杯怎禁频欢。便玉容霞脸争妍，真个似善才龙女，不染尘缘。共说风流态度，似凤台萧史夫妇同仙。描画丹青，生织难写清联。鸾鸯也知相傍，每爱来比翼花边。心更苦，委游丝，人暗牵。<br><br>&nbsp;&nbsp;&nbsp;&nbsp;生倾听之余，自愧弗及，因出席揖之曰：“风流俊媚的是当家，真可谓才调女相如也。”娉敛绣巾拜谢曰：“不敢当，不敢当。”酒散月明，夫人酣醉。娉出就生，具告以昨日围棋之故，且吐舌曰：“非桃坠，夫人见矣，奈何，奈何？”生曰：“此天也，然非子之临机应变，则罅隙呈露，吾二人安得复合也。危哉，危哉！”娉曰：“夫人以妾昨过园中，微赐诃谴，今不敢再至矣。所恨前时远别，今幸相遇，复被匪人无端间阻，然当为兄屈己下之，冀回其意，兄且忍耐，勿自忧煎，然此亦由兄私之之过也。《论语》曰‘惟女子与小人为难养也，近之则不逊，远之则怨”不可不加之意也。盖微讽生宠春鸿、兰苕事以箴之。生惭惊交并，莫知为对。娉自此深居简出，杳不相闻。生亦不安，若有芒刺在背，凡遇内集多却不来。娉虽谬为敛迹，而益重幽思，故于鸿、苕特加礼待。但其所欲，举以赠焉。尔后二人俱囿娉术中，夙怨冰释，翻为之用，第生未知耳。<br><br>&nbsp;&nbsp;&nbsp;&nbsp;踽踽月余，无聊特甚。正忧闷中，忽福福送新莲数房来，且报鸿、苕释憾，早晚可以相见。生闻之，手舞足蹈，不任欢情。因以蜀笺写所赋夏景闺情十首，为小引于前，以答娉。其词曰：“孤馆无聊，睡起危坐。不见贤淑，岂止鄙吝复生而已哉。成闺思十首奉寄，一则以见此情之拳拳，一则时自省览，犹佳丽之在侧也。”诗曰：<br><br>&nbsp;&nbsp;&nbsp;&nbsp;香闺晓起泪痕多，倦理青丝发一窝。<br><br>&nbsp;&nbsp;&nbsp;&nbsp;十八云鬟梳掠遍，更将鸾镜照秋波。<br><br>&nbsp;&nbsp;&nbsp;&nbsp;其一；<br><br>&nbsp;&nbsp;&nbsp;&nbsp;侍女新倾盥面汤，轻回雪腕立牙床。<br><br>&nbsp;&nbsp;&nbsp;&nbsp;都将隔宿残脂粉，洗在金盆彻底香。<br><br>&nbsp;&nbsp;&nbsp;&nbsp;其二；<br><br>&nbsp;&nbsp;&nbsp;&nbsp;红锦拭镜照窗纱，画就双蛾八字斜。<br><br>&nbsp;&nbsp;&nbsp;&nbsp;莲步轻移何处去，阶前笑折石榴花。<br><br>&nbsp;&nbsp;&nbsp;&nbsp;其三；<br><br>&nbsp;&nbsp;&nbsp;&nbsp;深院无人刺绣慵，闲阶自理凤仙丛。<br><br>&nbsp;&nbsp;&nbsp;&nbsp;银盆细捣青青叶，染就春葱指甲红。<br><br>&nbsp;&nbsp;&nbsp;&nbsp;其四；<br><br>&nbsp;&nbsp;&nbsp;&nbsp;薰风无路人珠帘，三尺冰绡怕汗粘。<br><br>&nbsp;&nbsp;&nbsp;&nbsp;低唤小鬟推绣户，双弯自濯玉纤纤。<br><br>&nbsp;&nbsp;&nbsp;&nbsp;其五；<br><br>&nbsp;&nbsp;&nbsp;&nbsp;爱唱红莲白藕词，玲珑七窍逗冰姿。<br><br>&nbsp;&nbsp;&nbsp;&nbsp;只缘味好令人羡，花未开时已有丝。其六；<br><br>&nbsp;&nbsp;&nbsp;&nbsp;雪为容貌玉为神，不遣风尘浣此身。<br><br>&nbsp;&nbsp;&nbsp;&nbsp;顾影自怜还自叹，新妆好好为何人？<br><br>&nbsp;&nbsp;&nbsp;&nbsp;其七；月满鸿沟信有期，抛残锦下鸣机。<br><br>&nbsp;&nbsp;&nbsp;&nbsp;后园红藕花深处，密地偷来自浣衣。<br><br>&nbsp;&nbsp;&nbsp;&nbsp;其八；<br><br>&nbsp;&nbsp;&nbsp;&nbsp;明月婵娟照画堂，深深再拜诉衷肠。<br><br>&nbsp;&nbsp;&nbsp;&nbsp;怕人不敢高声语，尽是殷勤一炷香。<br><br>&nbsp;&nbsp;&nbsp;&nbsp;其九；<br><br>&nbsp;&nbsp;&nbsp;&nbsp;阔幅罗裙六叶裁，好怀知为阿谁开。<br><br>&nbsp;&nbsp;&nbsp;&nbsp;温生不带风流性，辜负当年玉竟台。其十。诗后复写一词，名《青玉案》：<br><br>&nbsp;&nbsp;&nbsp;&nbsp;合欢花下曾相见，犹记把毫题彩扇。<br><br>&nbsp;&nbsp;&nbsp;&nbsp;自别佳人冰雪面，朝思暮盼，<br><br>&nbsp;&nbsp;&nbsp;&nbsp;倚门挨户，无也千来遍。<br><br>&nbsp;&nbsp;&nbsp;&nbsp;灵犀一点悬春线，残梦惊回梁上燕。<br><br>&nbsp;&nbsp;&nbsp;&nbsp;惆怅佳期成又变。<br><br>&nbsp;&nbsp;&nbsp;&nbsp;云笺都是蝇头字，难写张生怨。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;书毕，付福赍去，娉得之，启诵。而鸿、苕偶来，问曰：“小姐所咏诗，谁人之作，乃尔俊丽耶？”娉汪然曰：“久有心事，与渠辈谈之，屡欲吐词，复嗫嚅而止。”鸿、苕同声应曰：“某辈贱流，受小姐厚爱多矣。但可为的，当尽力以报。”娉曰：“此魏生诗也。吾之遇彼，渠辈备详忆自尔尔。重阴之游，几于狼狈。若为夫人见之，我无措身之地，赖汝调护，遂得无他。今不见者一月矣，非惟我念之深，生亦念吾尤切，彼此隔越，谁与为媒？”二人起谢曰：“今夫人受戒，日坐佛阁诵内典，家政悉小姐所权，苟有欲为，何敢喘息。万有异议，某等任之，脱不践言，鬼神临览。”娉曰：“若然，吾何恨。”是夕，始复就生，相与如故矣。或偎红倚翠，尽云雨之欢。或举白弄琴，极从容之乐，不觉流光冉冉，七夕又临，娉请于夫人，于内堂结彩楼乞巧，瓜果罗列，肴馐备陈。<br><br>&nbsp;&nbsp;&nbsp;&nbsp;夫人谓娉曰：“久不见汝作诗词，今夕天上佳期，人间良夜，或诗或词或调，随汝所为。吾当召魏生来与汝讲论，庶有新益。”娉唯命。于时，生至。夫人曰：“世谓今宵天孙赐巧，小女辈未能免俗，谩设瓜果席筵。亦尝命之赋小诗以纪佳节，竟未知曾就否？”娉即前应曰：“适奉命缀得七言绝句二首。”遂出诸袖间，墨痕犹湿。夫人接看毕，递与生曰：“小女拙诗，提举无吝见教。”生读竟曰：“宋若兰姊妹之俦，诚不易得也。鹏虽不敏，当亦效颦。第恐白雪阳春，难为属和尔。”娉诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;梧桐枝上月明多，瓜果楼前艳绮罗。<br><br>&nbsp;&nbsp;&nbsp;&nbsp;不向人间赐人巧，却从天上渡天河。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;又诗曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;斜香云倚翠屏，纱衣先觉露华零。<br><br>&nbsp;&nbsp;&nbsp;&nbsp;谁云天上无离合，看取牵牛织女星。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;鹏和诗曰：流云不动鹊飞多，微步香尘袜罗。<br><br>&nbsp;&nbsp;&nbsp;&nbsp;若道神仙无配偶，怎教织女渡银河。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;又诗曰：<br><br>&nbsp;&nbsp;&nbsp;&nbsp;娟娟新月照围屏，井上梧桐一叶零。<br><br>&nbsp;&nbsp;&nbsp;&nbsp;今夕不知何夕也，双星错道是三星。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;何期好事多乖，会难离易。次早，生收家报母讣音，竟不及荣上提举之任，而丁忧之行逼矣。夫人乃召边妪告之曰：，‘吾有一切己事相托，未审能为我周全乎？”妪避席：“愿闻何事，苟可用情，当为极力。”夫人曰：“娉娉年长，欲觅一快婿，斧柯之任，相属如何？”妪笑曰：“老拙久怀此意，但未敢形言。今夫人门下自有其人，而欲他谋，徒费齿颊，真所谓道在迩而求诸远也。”夫人曰：“得非谓魏生乎？佳则！佳矣，然有说焉。生少年高科，扬历仕途，若归之，势必携去。吾止有此一息，时刻不面，尚且念之。若嫁他乡，宁死不忍。故为向者生来时，乃母惠书及此，且举昔指腹之言，我欲答书，沉思而止。是以对生亦绝口不曾道及者，非背盟也。今萧夫人弃养，生又得官，他日当自有佳人求为匹配。丑女不足以奉箕帚也。吾不欲面谈，烦妪委曲达及，使之他图。我若不明言，彼又胶于前语，如之何，岂不两误耶！”妪如教喻生。生曰：“予久知之，彼则迟疑未判，今言若此，明说不谐，况寒门重罹荼毒，行色匆匆，殒越之余，宁暇为计。虽然此先堂意也，烦妪善为我辞。夫人岂不闻圣人有言，自古皆有死，民无信不立。既奉初言，盟誓在彼，天地鬼神，昭布森列，岂可以吾母既亡，背盟弃好。且闾阎下贱，尚不食言，曾谓夫人而可失信。妪若以义责之，庶或可允。万一秦晋能谐，当奉千金为寿。”妪曰：“吾哀王孙而缓颊，岂望报哉？”遂去，备以生言，反复劝于夫人。夫人曰：“妪虽巧为说客如苏、张，其如吾不听何。”妪见如此，不复敢言，退而告生。生忍泪曰：“死生契阔，从此始矣。”乃促装亟为归计。娉闻之，与春鸿、秋蟾辈，伺夫人困睡，潜于柏堂设宴，召生人为别。生至相持，魂飞魄散，呜咽不自胜。鸿等亦哽塞不能仰视。娉乃举杯于生前，拜曰：“兄行不来矣，平昔与兄一日不握手，此恨何堪。矧今守制三年，远离千里，不偕伉俪，从此路人。惟兄节哀顺变，保图金玉之躯，服阕上官，别议佳偶，宗祧为重，勿久鳏居。妾命薄春冰，身轻秋叶，云泥异路，浊水清尘，然既委身于君子，岂再托体于他人，以死为期，言犹在耳，行当毕命穷泉，寄骸空木。曷其有极，长恨悠悠。平时兄屡命我歌。每每因忸怩而止。今死生永诀，岂可复辞。我试讴之，兄其侧耳。正唐人所谓，一声何满子，双泪落君前也。”乃歌《踏莎行》一阕云：<br><br>&nbsp;&nbsp;&nbsp;&nbsp;随水落花，离弦飞箭，今生无处能相见。<br><br>&nbsp;&nbsp;&nbsp;&nbsp;长江纵使向西流，也应不尽千年怨。<br><br>&nbsp;&nbsp;&nbsp;&nbsp;盟誓亡凭，情缘亡便，<br><br>&nbsp;&nbsp;&nbsp;&nbsp;愿魂化作衔泥燕，一年一度一归来，<br><br>&nbsp;&nbsp;&nbsp;&nbsp;孤雌独人郎庭院。<br><br>&nbsp;&nbsp;&nbsp;&nbsp;歌讫，哭恸数声，摹然仆地。左右扶掖，良久乃苏，竟夕不成欢而罢。<br><br>&nbsp;&nbsp;&nbsp;&nbsp;来早，娉乃破所照匣中鸾镜，断所弹琴上冰弦，并前时手帕，遣福福持去付生，为相思记念。福福色怫然曰：“小姐赋禀温柔，幽闲贞静，其性不可及，一也。天姿美艳，绝世无双，其貌不可及，二也。歌词流丽，翰墨清新，其才调不可及，三也。谙晓音律，善措言辞，其聪明不可及，四也。”至于考究经史，评论古今，滔滔然如贯珠，洒洒然如霏雪。下至女事，更不在言。矧又为蓟公之孙，平章之女。母有邢国之贤，弟有令尹之贵。四德全备，一族同推，行配高门，岂无佳婿。顾乃逾墙钻穴，轻弃此身，恋恋魏生，甘心委质，流而为崔莺莺、王娇娘淫奔之女，以辱祖宗。且生然衰，五内崩摧，以此与之，勿乃不可。诚所谓既不能以礼自处，又不能以礼处人，妾实耻之，无面目将去也。”娉吁气长叹曰：“尔自事吾，小心谨慎，我亦怜汝不啻己生，往来十年，未尝暂舍，然尚不知我心，犹有此论，则纷纷外议，无怪其然，与其负谤而生，莫若捐躯而死。”乃取白练将自缢。福遽止之，急促递去。生收置行李中，入辞夫人。夫人赠白金五十两，生固却不受，夫人曰：“知不成札，聊见微情。想读礼之余，剩有闲暇，毋惜惠音，以慰老朽。”生跪曰：“数年门下，深荷恩慈，岂特待我如宾，真乃视余犹子。死生骨肉，镂胆铭肝，方获微官，冀图少报。不幸祸延先妣，遽弃诸孤，守制东还，远违懿范，素心曷已。黄发是期，俯首阶庭，不胜沾洒。”夫人亦感怆。使鸿呼娉出别。促之至再，坚不肯来。生亦苦请，盖不忍与之见也。遂行。<br><br>&nbsp;&nbsp;&nbsp;&nbsp;其年秋，麟果中江乡试。夫人喜动颜色曰：“双莲之祥验矣。”遂改重阴亭为瑞莲亭。明年选春官亦报捷，授陕西之咸宁尹，挚家偕行。娉自离生后，柳悴花憔，香消玉减，终日不食，达旦不眠。咄咄书空，盈盈泪滴。兼之道途顿撼，陆路艰难，抵县浃旬，息将垂绝。夫人忧损特甚，莫晓其致病之由。研问家人，鸿等始略言其概。夫人懊恨违盟，势已无极。但百端慰喻，使之勉进汤药而已。又月许，将属纩之先一日，沐浴梳饰具如常。时于母前拜曰：“儿不幸，疾疚弥留，死在朝夕，母恩未报，饮恨黄泉，赖有灵照可为终养，愿夫人割不可忍之恩，勿以女子自苦也。”又语麟曰：“吾弟聪明才智，早掇危科，步武青云，前程远大，家门有幸，父母无忧，但愿早寻佳偶，以养夫人。姊命薄年促，不及见贤弟耸壑昂霄，徒以死相累耳。长殁后，幸勿见焚，谋一之土，以权殡。俟贤弟解官，北归幽州，携骨还葬，则志愿永毕。”返室，抚福福曰：“我将溘先朝露，只在朝夕，汝善事夫人，勿以我为念。”又有手书嘱春鸿曰：“为我以是寄谢魏生，俾知我为泉下客矣。”鸿谨藏而慰之曰：“小姐平生颖悟，通达过人。虽在女流，深知道理。亦尝贱焦仲卿伉俪之伤生，鄙荀奉倩夫妻之戕性，岂今日忘之，而自蹈其覆辙耶？况生一去，遽绝音耗，虽在制中，谅亦谋配。今红叶频来，纷纷旁午，天下多奇男子、美丈夫，以小姐之貌配之，孰所不愿，何必魏生，然后快意。况夫人垂暮，爱女只小姐一人。万一果致沦亡，尊怀何以堪处，窃为小姐不取也。惟小姐不以人废言，曲听鄙语，翻然省悟，以理自遣，则非惟春鸿之幸，亦为小姐之幸，实夫人之大幸也。”娉曰：“唏，尔过矣。吾岂世间痴淫女子，不知命者之流乎。吾之与生盖不偶也，彼此在母腹先已缔盟，厥后二家果生男女，斯言斯誓，不爽毫厘，则天意人事断可知矣。岂料萱亲钟爱，不果命以归生，虽出恩慈，不免负约。且女子事人，惟一而已，苟图他顾，则人尽夫也。鬼神其谓我何？诗云‘谷则异室，死则同穴”吾之心事实此，春鸿虽厚我念我，然君子爱人以德，不可但姑息也。”言讫，泪落如雨。鸿亦惨惨而出。至晚竟逝。麟以漆棺敛之，殡于开元寺僧舍，期任满载归瘗焉。<br><br>&nbsp;&nbsp;&nbsp;&nbsp;亡何县有剧盗遁于襄阳，官遣胥吏康铧者往彼捕之。春鸿乃出娉缄白麟，惮因铧寄去与魏生。麟拆览之，乃集唐人诗成七言绝句十首与生为诀之辞也。麟以白母，夫人曰：“人已逝矣，勿违其意也。”遂命寄去。其诗曰：<br><br>&nbsp;&nbsp;&nbsp;&nbsp;两行清涕语前流，千里佳期一夕休。<br><br>&nbsp;&nbsp;&nbsp;&nbsp;倚柱寻思倍懊恨，寂寥灯下不胜愁。其一：相见时难别亦难，寒潮惟带夕阳还。<br><br>&nbsp;&nbsp;&nbsp;&nbsp;钿蝉金雁皆零落，离别烟波伤玉颜。<br><br>&nbsp;&nbsp;&nbsp;&nbsp;其二<br><br>&nbsp;&nbsp;&nbsp;&nbsp;倚栏无语备伤情，乡思撩人拨不平。<br><br>&nbsp;&nbsp;&nbsp;&nbsp;寂寞闲庭春又晚，杏花零落过清明。<br><br>&nbsp;&nbsp;&nbsp;&nbsp;其三：<br><br>&nbsp;&nbsp;&nbsp;&nbsp;自从消瘦减容光，云雨巫山在断肠。<br><br>&nbsp;&nbsp;&nbsp;&nbsp;独宿孤房泪如雨，秋宵只为一人长。<br><br>&nbsp;&nbsp;&nbsp;&nbsp;其四：<br><br>&nbsp;&nbsp;&nbsp;&nbsp;纱窗日落渐黄昏，春梦无心只似云。<br><br>&nbsp;&nbsp;&nbsp;&nbsp;万里关山音信断，将身何处更逢君。<br><br>&nbsp;&nbsp;&nbsp;&nbsp;其五；<br><br>&nbsp;&nbsp;&nbsp;&nbsp;一身憔悴对花眠，零落残魂倍暗然。<br><br>&nbsp;&nbsp;&nbsp;&nbsp;人面不知何处去，悠悠生死别经年，<br><br>&nbsp;&nbsp;&nbsp;&nbsp;其六；<br><br>&nbsp;&nbsp;&nbsp;&nbsp;真成薄命久寻思，宛转蛾眉能几时？<br><br>&nbsp;&nbsp;&nbsp;&nbsp;汉水楚云千万里，留君不住益凄其。<br><br>&nbsp;&nbsp;&nbsp;&nbsp;其七<br><br>&nbsp;&nbsp;&nbsp;&nbsp;魂归冥漠魄归泉，却恨青蛾误少年。<br><br>&nbsp;&nbsp;&nbsp;&nbsp;三尺孤坟何处是，每逢寒食一潸然。<br><br>&nbsp;&nbsp;&nbsp;&nbsp;其八；物换星移几度秋，鸟啼花落水空流。<br><br>&nbsp;&nbsp;&nbsp;&nbsp;人间何事堪惆怅，贵贱同归土一丘。<br><br>&nbsp;&nbsp;&nbsp;&nbsp;其九；<br><br>&nbsp;&nbsp;&nbsp;&nbsp;一封书寄数行啼，莫动哀吟易惨凄，<br><br>&nbsp;&nbsp;&nbsp;&nbsp;古往今来只如此，几多红粉委黄泥。其十。<br><br>&nbsp;&nbsp;&nbsp;&nbsp;生家居苫块度日如年，追念；日欢，遽成陈迹。然犹不知娉之死也。因赋《摸鱼儿》一阕忆之，词曰：<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;记当年，浪游江海湖山，佳处频到。绊桃红杏春光媚，骏马娇嘶驰道。亲曾造，拜第一仙人，听鼓朝飞操。风流音耗，纵水隔蓬壶，浪翻银汉，青鸟解相报。徒自悼，忆杀那人情好。万千心事难告。天涯回首陈迹，还想绿依红靠。空洒泪，叹暑往寒来，疏鬓愁成皓，何时偎抱，把月下鸾箫，花间凤管，细写断肠套。<br><br>&nbsp;&nbsp;&nbsp;&nbsp;词成，盖略述与娉相遇颠未。方拟谋人寄去，忽康铧者自陕来，得娉凶闻并所集古句绝诗，读之哀怨，闷而复苏，乃于岘山堕泪碑旁，为位以哭，酹酒以祭。且出娉前时所赠破镜断弦，仰天誓曰：“子既为我捐生，我又何忍相负，惟当终身不娶，少慰芳魂。”其文云：“呜呼，天地既判，即分阴阳，夫妇假合，人道之常，从一而终，是谓贤良。二三其德，是日淫荒。昔我参政，暨先平章，僚友之好，金兰其芳，施及寿母，与余先堂，义若姊妹，闺门颉顽，适同有妊，天启厥祥。指腹为誓，好音琅琅。乃生君我，二父继亡，君留水，我返荆襄，彼此阔别，各居一方。日月流迈，十五霜，千里跋涉，访君钱塘，佩服慈训，初言是将。冀遂曩约，得谐姬姜，姻缘浅薄，遂堕荒唐。一斥不复，竟尔参商。鸣呼！君为我死，我为君伤。天高地厚，莫诉衷肠。玉容月貌，死在谁旁。断弦破镜，零落无光。人非物是，徒有涕滂。悄悄寒夜，隆隆朝阳。佳人何在，令德难忘。曷以召子，谁为巫阳？易以慰予，鳏居空房。庶几斯语，间于泉乡。岘山郁郁，汉水汤汤。山倾水竭，此恨未央。鸣呼小姐，来举予觞。尚飨。”<br><br>&nbsp;&nbsp;&nbsp;&nbsp;未久，生服满赴都，升陕西儒学正提举，阶奉议大夫。而麟尹咸宁，瓜期尚未及，始复得相见。升堂拜母，而夫人益老矣。见生只加悲悔。旧仆若脱欢辈，亦有物故者。惟春鸿诸女，一一无恙。生询知娉殡宫所在，即往痛哭。以手叩墓门曰：“云华，魏寓言在此。想子平生，精灵未散，岂不能为华山畿乎？”生是夕，宿公署，似梦非梦，仿佛见娉来，曰：“天果从人愿乎！”生忘其死也，遽拥抱之。娉曰：“兄勿见持，当有奉告。”生方悟其鬼也。因问之曰：“子已谢世，今安得来耶？”娉曰：“妾死后，宴司以我无过，命人金华宫，掌笺奏之任。阴君感子不娶之言，以为义高刘庭式。且曰，不可使先参政，盛德无后，将命我还魂。而屋舍己坏，今议假他尸，尚未有便，数在冬未，方可遂怀。彼时复得相聚也。”语毕，倏然飞去。生惊觉。但见淡月侵帘，冷风拂面，四顾凄然，泣两行下，遂成《疏帘淡月》词一阕，以吊娉，词云：<br><br>&nbsp;&nbsp;&nbsp;&nbsp;溶溶皓月，从前岁别来，几回圆缺。<br><br>&nbsp;&nbsp;&nbsp;&nbsp;何处凄凉怕近暮秋时节。<br><br>&nbsp;&nbsp;&nbsp;&nbsp;花颜一去成终诀，洒西风，泪流如血。<br><br>&nbsp;&nbsp;&nbsp;&nbsp;美人何在，忍看残镜，忍看残块。<br><br>&nbsp;&nbsp;&nbsp;&nbsp;忽今夕，梦里陡然相见，手携肩接。<br><br>&nbsp;&nbsp;&nbsp;&nbsp;微启朱唇，耳畔低声儿说，<br><br>&nbsp;&nbsp;&nbsp;&nbsp;冥君许我还魂也，教我同心，罗带重结。<br><br>&nbsp;&nbsp;&nbsp;&nbsp;醒来惊怪，还疑又信，枕寒灯灭。<br><br>&nbsp;&nbsp;&nbsp;&nbsp;生到任不觉雪花飘粉，梅蕊舒琼，兔走乌飞，又当腊月。有长安丞宋子璧者，一室女年及笄，姿艳绝世，忽暴死，已三日，复苏，不认其父母，曰：“我贾平章女云华，今咸宁县宣差贾麟姊也。死已二年，数当还魂。今借汝女之尸，其实非汝女也。”父母讶其声音不类，言语不伦。正疑怪间，女即径人贾尹宅，如素曾到者，见夫人及尹道还魂甚详。夫人与麟察之，声音语笑娉也，举止态度娉也，然尚未信。须臾，入其寝室，呼春鸿诸婢妾名字，索其存日遗物，丝发皆不谬，始深信之。盖咸宁与长安，俱西安在城属县，廨宇相邻。丞亦闻贾尹到任时，其姊氏亡故，然还魂之事，世所罕有。乃与其妻陈氏同诣贾宅取回。女子坚不肯出，且诟且骂曰：“何为妄认他人家女为女耶。”宋夫妇元计，遂叹息而还，夫人曰：“此天作之合也。”乃报魏生。生亦以梦中见娉事告贾母子。夫人欣欣唯言。于是，命媒妁通殷勤，再缔前盟，重行吉礼。生执雁帛，往亲迎焉。夫人及春鸿、兰、苕等往送。凤鸾花烛之夕，真处子也。枕上与生话旧，一事不遗。是日设宴于提举公廨后堂。宋氏一门，亦与礼席。因询丞女何名，乃知呼为月娥。又得之老门子云：“廨宇后堂，旧有匾名洒雪，盖取李太白诗，清风洒兰雪之义。为前任提举取去，今无矣。”遂悟伍相庙梦中神云者，上句言成婚之地，下句言其妻之名。生遍以告座人，知神言之验。宣传关中，莫不叹异。有赋永乐词者，录于此：<br><br>&nbsp;&nbsp;&nbsp;&nbsp;倾国名姝，出尘才子，真个佳丽鱼水姻缘。鸾凤契合，事如人意。贝阙烟花，龙宫风月，谩诧传书柳毅，想传奇又添一段勾栏里做《还魂记》。稀稀罕罕，奇奇怪怪，得完完备备。梦叶神言，婚谐复耦，两姓非容易。牙床儿上，绣衾儿里，混似牡丹双蒂。问这番，怎如前度一般滋味。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;生后与娥产三子，皆列显官。生仕为太禧宗院使兵部尚书，年八十三卒。娥封郡国夫人，寿七十九而殁，与生合葬焉。生与娥平昔吟咏赓和之作至千余篇，题曰：《唱随集》，酸斋贯云石为序于其前，生夫妇自序于其后，载于别录，此不著云。<br></font&nbsp;color='#cc0000'>