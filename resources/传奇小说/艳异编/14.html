&nbsp;&nbsp;&nbsp;&nbsp;<h1>艳异编卷十一·宫掖部七&nbsp;开元天</h1><br><br>&nbsp;&nbsp;&nbsp;&nbsp;<font&nbsp;color='#cc0000'>开元天宝遗事<br><br>&nbsp;&nbsp;&nbsp;&nbsp;随蝶所幸开元末，明皇每至春时，旦暮宴于宫中，使嫔妃辇争插艳花。帝亲捉粉蝶放之，随蝶所止幸之。后因杨妃宠，遂不复此戏也。<br><br>&nbsp;&nbsp;&nbsp;&nbsp;助娇花御苑新有千叶桃花，帝亲折一枝，插于妃子宝冠上，曰：“此个花尤能助娇态也。”<br><br>&nbsp;&nbsp;&nbsp;&nbsp;助情花明皇正宠妃子，不视朝政，安禄山初承圣眷，因进助情花香百粒，大小如粳米而色红。每当寝处之际，则含香一粒，助情发兴，筋力不倦。帝秘之曰：“此亦汉之慎恤胶也。”眼色媚人　念奴者有姿色，善歌唱，未曾一日离帝左右。每执板，当广顾盼。帝谓妃子曰：“此女妖丽，眼色媚人。”每啭声歌喉，则声出于朝霞之上，虽钟鼓笙竽嘈杂而莫能遏。宫伎中，帝之钟爱也。<br><br>&nbsp;&nbsp;&nbsp;&nbsp;金笼蟋蟀每至秋时，宫中妃妾辈皆以小金笼捉蟋蟀，闭于笼中，置于枕函畔，夜听其声。庶民之家皆效之。<br><br>&nbsp;&nbsp;&nbsp;&nbsp;戏掷金钱内庭嫔妃，每至春时，各于禁中结伴，三人至五人，掷金钱为戏。盖孤闷无所遣也。射团宫中每到端午节，造粉团扇黍，贮于粉盘中，以小角造弓子，纤妙可爱。架箭射盘中粉团，中者得食。盖粉团滑腻而难射也。都中盛为此戏。醒酒花明皇与贵妃幸华清宫，因宿酒初醒，凭妃子肩看木芍药。上亲折一枝与妃子，遍嗅其艳。帝曰：“不惟萱草忘忧，此香艳尤能醒酒。”<br><br>&nbsp;&nbsp;&nbsp;&nbsp;被底鸳鸯五月五日，明皇避暑，游兴庆池，与妃子昼寝于水殿中。宫嫔辈凭栏倚槛，争看雌雄二戏于水中。帝时拥贵妃于绡帐内，谓宫嫔曰：“尔等爱水中，争如我被底鸳鸳。”半仙之戏天宝，宫中至寒食节，竟竖秋千，令宫嫔辈嘻笑以为宴乐。帝呼为半仙之戏。都中士民，因而呼之。<br><br>&nbsp;&nbsp;&nbsp;&nbsp;冰箸冬至日，大雪。至午雪霁，有晴色，因寒所结溜，皆为冰条。妃子使侍儿敲下二条看玩。帝自晚朝视政回，问妃子曰：“所玩何物耶？”妃子笑而答曰：“所玩者，冰也。”帝谓左右曰：“妃子聪慧，此象可爱也。”红冰　杨贵妃初承恩召，与父母相别，泣涕登车。时天寒，泪结为红冰。<br><br>&nbsp;&nbsp;&nbsp;&nbsp;投钱赌寝明皇未得妃子，宫中嫔妃辈，投金钱赌侍帝寝，以亲者为胜。自杨妃入，遂罢此戏。泪妆宫中嫔妃辈，施素粉于两颊，相号为泪妆。识者以为不祥。后有安禄山之乱。<br><br>&nbsp;&nbsp;&nbsp;&nbsp;解语花明皇秋八月，太液池有千叶白莲，数枝盛开，帝与贵戚宴赏焉。左右皆叹羡久之。帝指贵妃示于左右曰：“争如我解语花。”<br><br>&nbsp;&nbsp;&nbsp;&nbsp;含玉津贵妃素有肉体，至夏苦热，常有肺渴，每日含一玉鱼儿于口中，盖借其凉津沃肺也。红汗贵妃每至夏月，常衣轻绡，使恃儿交扇鼓风，犹不解其热。每有汗出，红腻而多香。或拭之于中帕之上，其色如桃花也。<br><br>&nbsp;&nbsp;&nbsp;&nbsp;歌值千全宫伎永新者，善歌，最受明皇宠爱。每对御奏歌，则丝竹之声莫能遏。帝常谓左右曰：“此女歌值千金。”<br><br>&nbsp;&nbsp;&nbsp;&nbsp;子乱局一日，明皇与亲王，令贺怀智独奏琵琶，妃子立于局前观之。上欲输次，妃子将康国子放之，令于局上乱其输赢。上甚悦焉。　　长汤十六所　华清宫中，除供奉雨汤外，而别更有长汤十六所，嫔御之类浴焉。锦雁奉御汤中，以文瑶密石，中央有玉莲汤泉，涌以成池。又缝锦绣为凫雁于水中。帝与贵妃，施镂小舟，戏玩于其间。宫中退水出于金沟，其中珠缨宝络，流出街渠，贫民日有所得焉。<br><br>&nbsp;&nbsp;&nbsp;&nbsp;夜明枕虢国夫人有夜明枕。设于堂中，光照一室，不假灯烛。<br><br>&nbsp;&nbsp;&nbsp;&nbsp;百枝灯树韩国夫人置百枝灯树，高八十尺，竖之高山，上元夜点之，百里皆见，光明夺月色也。<br><br>&nbsp;&nbsp;&nbsp;&nbsp;风流阵明皇与贵妃，每至酒酣，使妃子统官伎百余人，帝统小中贵百余人，排两阵于掖廷中，目为风流阵，以霞被锦被张之为旗帜，攻击相斗。败者罚之巨觥以嘻笑。时议以为不祥之兆。后果有禄山兵乱。天意人事，不偶然也。<br><br>&nbsp;&nbsp;&nbsp;&nbsp;望月台玄宗，八月十五日夜，与贵妃临大液池，凭栏望月不尽，帝意不快，遂敕令左右：“于池西岸，别筑百尺高台，吾与妃子来年望月。”后经禄山之兵，不复置焉，惟有基址而已。袖里春史讳录曰：玄宗为太子时，爱妾号鸾儿，多从中贵董逍遥微行，以轻罗造梨花散蕊，以月麟香，号袖里春，所至暗遗之。<br><br>&nbsp;&nbsp;&nbsp;&nbsp;透花《品物类聚》记曰：“吴兴木炊之甑香曰马豆，食之齿醉。”虢国夫人厨吏邓连，以此米捣为透花，以豆洗其皮，作灵沙膳，供翠鸳堂。<br><br>&nbsp;&nbsp;&nbsp;&nbsp;梨国乐天宝中，玄宗命宫女数百人为梨园弟子，皆居宜春北院，上素晓音律，时有马仙期、李龟年、贺怀智，皆洞知律度。安禄山自范阳人觐，亦献白玉萧管数百事，皆陈于梨园。自是音响，殆不类人间。　　蓝田磬太真妃，多曲艺，最善击磬，拊搏之者泠泠然多新声。太常梨园之能人，莫能加也。玄宗命采蓝田玉琢为磬。尚方造流苏之属，皆以金钿珠翠珍怪之物杂饰之。又铸金为二狮子，拿攫腾奋之状，各重二百余斤以为跌。其他彩绘绮丽，制作精妙，一时无比也。及上幸蜀回京师，乐多亡失，独玉磬偶在。上顾之凄然，不忍置床前，遂令载送大常寺，至今藏于太乐著正声库者是也。羯鼓唐玄宗洞晓音律，由之天纵。凡是管弦，必造其妙。若制调曲，随意即成。不至章度，取适短长，应指散声，皆中点节。至于清浊变转，律吕召呼，君臣事物，迭相制度。虽古之夔旷，不能过也。尤爱羯鼓，笛云八音之领袖，诸乐不可无此。尝遇二月初，诘旦，巾栉方毕，时宿雨始晴，景色明丽，小殿亭内，柳杏将吐，睹之叹曰：“对此景物，岂可不与他判断之乎！”左右相目，将命备酒，独高力士遣取羯鼓，上旋命之。临轩纵一曲，曲名《春光好》，神思自得。及顾柳杏，皆已发拆，指而笑之，谓嫔墙内官曰：“此一事，不唤我作天公可乎？”皆呼万岁。又制《秋风高》，每至秋空回缴，纤萝不起，即奏之。必远风徐来，庭叶徐下，其妙绝入神如此。<br><br>&nbsp;&nbsp;&nbsp;&nbsp;挥汗击鼓玄宗尝伺察诸王。宁王夏中挥汗击鼓，所读书乃龟兹乐谱也。上知之，喜曰：“天子兄弟，当极酒乐。”花奴汝阳王，宁王长子也。姿容妍美，秀出藩邸。玄宗特钟爱焉，自传授之。又以其聪悟敏慧，妙达其旨，每随游幸，顷刻不舍。尝戴砑光绢帽打曲，上自摘红槿花一朵，置于帽上简处，二物皆极滑，久之方安。遂奏《舞山香》一曲，而花不坠（本色所谓足头顶，难在不摇动也）。上大喜笑，赐金器，因夸曰：“花奴（小名）姿质明莹，肌发光细，非人间人，必神仙谪坠也。”宁王谦谢，随而短斥之。上笑曰：“大哥不在过虑阿瞒，自是相师。夫帝王之相，且须英特越逸之气，不然有深沉包育之厚。若花奴但秀迈人，悉无此状，固无猜也；而又举止淹雅，当更得公卿间令誉耳。”宁王又谢对曰：“若于此，臣乃输之。”上曰：“若此一条，阿瞒亦输大哥矣。”宁王又谦谢。上笑曰：“阿瞒赢处多，大哥亦不用伪挹。”众皆欢贺。<br><br>&nbsp;&nbsp;&nbsp;&nbsp;玄宗性俊迈，酷不好琴。曾听弹，三弄未及毕，叱琴者曰：“待诏出去！”谓内官曰：“速召花奴，将羯鼓来，为我解秽。”<br><br>&nbsp;&nbsp;&nbsp;&nbsp;贵妃琵音开元中，有中官白秀贞，自蜀使回，得琵琶以献。其槽逻檀为之，温润如玉，光耀可鉴，有金缕红纹，影成双凤。杨妃每抱是琵琶，奏于梨园，音韵凄清，飘如云外。而诸王贵主，泊虢国以下，号为贵妃琵琶弟子，每受曲毕，皆广有进献。<br></font&nbsp;color='#cc0000'>