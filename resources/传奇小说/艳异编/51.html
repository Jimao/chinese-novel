&nbsp;&nbsp;&nbsp;&nbsp;<h1>艳异编卷二十七·妓女部二&nbsp;西阁</h1><br><br>&nbsp;&nbsp;&nbsp;&nbsp;<font&nbsp;color='#cc0000'>西阁寄梅记（原书无目有文）<br><br>&nbsp;&nbsp;&nbsp;&nbsp;朱端朝，字廷之。宋南渡后，肄业上庠，与妓马琼琼者往来。久之，情爱稠密，马屡以终身之托为言。朱虽曰从，而心不许之，盖以妻性严谨，不敢主盟，非薄幸也。端朝文华富瞻，琼琼知其非白屋久居之人，遂倾心。凡百费用，皆琼琼给之。时秋试高中，捷报之来，琼琼喜而劳之。端朝乃淬励省业，以决春闱之胜。既而到省惬意。翌日揭榜，果中优等。及廷对之策，失之太洁，遂置下甲，初注授南昌尉。琼琼力致恳曰：“妾风尘卑之人，荷君未这弃去。今幸荣登仕版，行将云泥隔绝，无复奉承枕席。妾之一身，终沦弃矣，诚可怜悯，欲望君与谋脱籍之计，永执箕帚。然固君内政严谨，妾当小心伏事，无敢唐突。万一脱此业缘，受赐于君，诚不浅浅耳。且妾之箱箧稍充，若与力图去籍，诚为不难。”端朝曰：“去籍之计，固可主张。但恐不能与家人相处，使其无妒忌之态。端朝为什，亦不至今日。盛意既浓，沮之则近无情，从之则虞有辱。然既出汝中心，即容与调护。先人数语，使其和同柔顺，庶彼此得以相安。否则端朝之计，无所施矣。”<br><br>&nbsp;&nbsp;&nbsp;&nbsp;一夕，端朝因间谓其妻曰：“我久居学舍，虽近得一小官，外人诚有助焉。且我家贫，急于干禄，岂得待数年之缺。我所得一官，实出妓子马琼琼之赐。今彼欲倾箱箧，求托于我，仍谋去籍，彼亦能小心迎合人意，脱彼于风尘之间，此亦仁人之恩也。”其妻曰：“君意已决，亦复何辞。”端朝喜，谓琼琼曰：“初畏家人不从，吾言词一叩之，乃欣然相许。”端朝于是宛扩求托，而琼琼花籍亦得脱去。琼遂搬囊案与端朝俱归其家。既至门，其正室一见如故。端朝自是得琼琼所携，而家遂稍丰。因整理一区，中辟二阁，以东西匾名，东阁正室居之，乃令琼琼处于西阁，后止有东西阁相通同处。倏经三载，缺期已满，迓吏前至。端朝以路远俸薄，不肯携累，乃单骑赴任。将行，置酒与东西阁相宴，因属曰：“凡此去或有家信来往，东阁西阁不能别书，止混同一缄。复书亦如之。”言毕，端朝独之南昌，在路登涉稍艰。<br><br>&nbsp;&nbsp;&nbsp;&nbsp;既到南昌，参州交印，谒庙受贺，复礼人事方毕，而巡警继至。倏经半载，乃得家信。止东阁有书，而西阁元之。端朝亦不介意。复书中但谕及东阁宽容之意，仍指西阁奉承之勤。书至，竟不及见，且曰县尉之行也。尝曰作书回字，当与二阁共之。今乃不获睹，此何意也？东阁开言颇嫉之，欲去而未可，西阁乃密遣一仆，厚给裹足，授以书嘱之曰：“勿令东阁孺人知之。”及书至南昌，端朝开缄，绝无一字，止见雪梅扇面而已。因反复观玩，及于后，写一词，名《减字木兰花》云：<br><br>&nbsp;&nbsp;&nbsp;&nbsp;雪梅妒色，雪把梅花相抑勒。<br><br>&nbsp;&nbsp;&nbsp;&nbsp;梅性温柔，雪压梅花怎起头。<br><br>&nbsp;&nbsp;&nbsp;&nbsp;芳心欲诉，全仗东君来作主。<br><br>&nbsp;&nbsp;&nbsp;&nbsp;传语东君，早与梅花作主人。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;端朝详味词中之意，则知西阁为东阁摧挫可知矣。自是坐卧不安，日夜思欲休官，赋归去来之计。盖以侥幸一官，皆西阁之力，不忘本也。后竟以寻医为名，而弃官归来。<br><br>&nbsp;&nbsp;&nbsp;&nbsp;<br><br>&nbsp;&nbsp;&nbsp;&nbsp;既至家，而东西二阁相与出迎，深怪其未及书考，忽作归计。叩之不答。既而端朝置酒，会二阁而言曰：“我侥幸一官”羁迷千里，所望二阁在家和顺相容，使我居官少安。昨日见西阁所寄梅扇后书《减字木兰花》一首，读之使人不逞寝食，吾安得而不归哉！”东阁乃曰：“君今仕矣，且与妾判断此事，据西阁词中所说，梅花孰是？”端朝曰：“此非口舌所能剖判。当取纸笔来，书其是非曲直”。遂作《浣溪沙》一阕，以示二阁云：<br><br>&nbsp;&nbsp;&nbsp;&nbsp;梅正开时雪正狂，两般幽韵孰优长？<br><br>&nbsp;&nbsp;&nbsp;&nbsp;且宜持酒细端详。<br><br>&nbsp;&nbsp;&nbsp;&nbsp;梅比雪花多一出，雪如梅蕊少些香。<br><br>&nbsp;&nbsp;&nbsp;&nbsp;花公非是不思量。<br><br>&nbsp;&nbsp;&nbsp;&nbsp;自后二阁欢会如初，而端朝亦不复出仕矣。<br></font&nbsp;color='#cc0000'>