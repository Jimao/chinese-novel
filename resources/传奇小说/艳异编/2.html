&nbsp;&nbsp;&nbsp;&nbsp;<h1>艳异编·卷一·神部</h1><br><br>&nbsp;&nbsp;&nbsp;&nbsp;<font&nbsp;color='#cc0000'>汝阴人<br><br>&nbsp;&nbsp;&nbsp;&nbsp;汝阳男子姓许，少孤，为人白皙，有姿调，好鲜衣良马，游骋无度。尝牵黄犬逐兽荒涧中，倦息大树下。村高百余尺，大数十围，高柯旁挺，垂阴连数亩。仰视间，枝悬一五色彩囊。以为误有遗者，巧取归。而结不可解，甚爱异之，置巾箱中。向暮，化成一女子，手把名纸直前云：“王女郎令相闻。”致名讫，遂去。有顷、异香满室，浙闻车马之声。许出户，望见列烛成行。有一少年，乘公马，从十余骑在前，直来诣许。曰：“小妹粗恶，窃慕盛德，欲托良缘于君子。如何？”许以其神。不敢苦辞。少年即命左右，洒扫净室。须臾，女车至，光香满路。侍女乘马，数十人，皆有美色，持步障，拥女郎下车，延入别室，帏帐茵席毕具。家人大惊，视之皆见。少年促许沐浴，进新衣。侍女扶人女室。女郎年十六七，艳丽无双，着青。珠翠璀错，下阶答拜。共行礼讫，少年乃去房中。施云母屏风、芙蓉翠帐，以鹿瑞锦幛映四壁。大设珍肴，多诸异果，甘美鲜香，非人间者食。器有七子螺、九枝盘、红螺杯、蕖叶碗，皆黄金隐起，错以瑰玫。金贮车师菊酒，芬馨酷烈。座置连心蜡烛，悉以紫玉为盘，光明如昼。许素轻薄无检，又为物色夸炫，意甚悦之，坐定问曰：“鄙夫固陋，蓬室湫隘，不意乃能见顾之深，欢惧交并，未知所措。”女答曰：“大人为中乐南部将军，不以儿之幽贱，欲使托身君子，躬奉砥砺。幸遇良会。欣愿诚深。”又问：“南部将军今何也？”曰：”是蒿君别部所治，若古之四镇将军也。”酒酣叹曰：“今夕何夕，见此良人，词韵清媚，非所见闻。”又援筝作飞鸿别鹤之曲，宛颈而歌，为许送酒，清声哀畅，容态荡越，殆不自持。许不胜其情，遽前拥之，仍征聘而笑曰：“既为师人感悦之机，又玷上容柱缨之笑，如何？”因顾令撤筵，去烛就帐，恣其欢押。丰肌弱骨，柔滑如饴。明日，遍召家人，大申妇礼，赐与甚厚。积三日，前少年又来，曰：“大人感愧良甚，愿得相见，使某奉迎。”乃与俱去。至前猎处，无复大树矣。但见朱门素壁，若今大官府中。左右列兵卫，皆迎拜。少年引入，见府君冠平天帻；绛纱衣，坐高殿上。庭中排戟设纛。许拜谒，府君为起，揖之，升阶，劳慰曰：“少女幼失所恃、幸得把奉高明，感庆无量。然此亦冥期神契，非至情相感，何能及此。”许谢乃入内。门宇严邃，环廊曲阁，连豆相通。中堂高会，酣宴正欢。因命设乐，丝竹繁错，曲度新奇。歌妓数十人，皆妍冶上色。既罢，乃以金帛厚遗之，并资仆马，家遂赡给，仍为起宅于里中、皆极丰丽。女郎善玄素养生之计，许体力精爽，倍于常矣，以此知其审神人也。后时一归，皆女郎相随，府君辄馈送甚厚。数十年，有子五人，而姿色无损。后许卒，乃携俱去，不知所在也。　<br><br>&nbsp;&nbsp;&nbsp;&nbsp;<font&nbsp;color='#cc0000'>沈警<br><br>&nbsp;&nbsp;&nbsp;&nbsp;沈警，字玄机，吴兴武康人也。美风调，善吟咏，为梁东宫常侍，名著当时。每公卿宴集，必致骥邀之。语曰：“玄机在席，颠倒宾客。”其推重如此。后荆楚陷没，入周为上柱国。奉使秦陇，途过张女郎庙。旅行多以酒肴祈祷，警独酌水，具祝词曰：“酌彼寒泉水。红芳掇岩谷，虽致之非远，而荐之略俗。丹诚在此，神其感录。”既暮，宿传舍。凭轩望月，作《风将雏·含娇曲》，其词曰：<br><br>&nbsp;&nbsp;&nbsp;&nbsp;命啸无人啸，含娇何处娇。　<br><br>&nbsp;&nbsp;&nbsp;&nbsp;徘徊花上月，空度可怜宵。<br><br>&nbsp;&nbsp;&nbsp;&nbsp;又续为歌曰：<br><br>&nbsp;&nbsp;&nbsp;&nbsp;靡靡春风至，微微春露轻。　<br><br>&nbsp;&nbsp;&nbsp;&nbsp;可惜关山月，还成无用明。<br><br>&nbsp;&nbsp;&nbsp;&nbsp;吟毕，闻帘外叹赏之声。复云：“闲宵岂虚掷，朗月岂无明。”音旨清婉，颇异于常。忽见一女子，褰帘而入，再拜云：“张女郎仲妹，见使致意。”警异之，乃具衣冠。未离坐，而二女已入，谓警曰：“跋涉山川，固劳动止。”警曰：“行役在途，春宵多感，聊因吟咏，稍遣旅愁。岂意女郎狎降仙驾。愿知伯仲。”二女郎相顾而笑之。大女郎谓警曰：“妾是女郎妹，适庐山夫人长男。”指小女郎云：“适衡山府君小子。并以生日，同觐大姊。属大姊今朝层城未旋。山中幽寂，良夜多怀，辄欲奉屈，无惮劳也。”遂携手出门，共登一辎轿车，驾六马，驰空而行。俄至一处，朱楼飞阁，备极焕丽。令警止一水阁，香气自外入内，帘幌多金缕翠羽，饰以珠讥，光照室内。须臾，二女郎自阁后冉冉而至，揖警就坐，又具酒肴。于是大女郎弹箜篌，小女郎援琴，为数弄，皆非人世所闻。警嗟赏良久。愿请琴写之。小女郎笑之，谓警曰：“此是秦穆公、周灵王太子神仙所制，不愿传于人间。”警<br><br>&nbsp;&nbsp;&nbsp;&nbsp;粗记数弄，不复敢访。及酒酣，大女郎歌曰：<br><br>&nbsp;&nbsp;&nbsp;&nbsp;人神相合兮后会难，邂逅相遇兮暂为欢。　<br><br>&nbsp;&nbsp;&nbsp;&nbsp;星汉移兮夜将阑，心未极兮且盘桓。<br><br>&nbsp;&nbsp;&nbsp;&nbsp;小女郎歌曰：<br><br>&nbsp;&nbsp;&nbsp;&nbsp;洞萧响兮风生流，清夜阑兮管弦遒。　<br><br>&nbsp;&nbsp;&nbsp;&nbsp;长相思兮衡山曲，心断绝兮素陇头。<br><br>&nbsp;&nbsp;&nbsp;&nbsp;又歌曰：陇上云车不复居，湘江斑竹泪沾余，　<br><br>&nbsp;&nbsp;&nbsp;&nbsp;谁念衡山烟雾里，空着雁足不传书。<br><br>&nbsp;&nbsp;&nbsp;&nbsp;警乃歌曰：义起曾历许多年，张硕凡得几时怜，<br><br>&nbsp;&nbsp;&nbsp;&nbsp;何意今人不及昔，暂来相见更无缘。<br><br>&nbsp;&nbsp;&nbsp;&nbsp;二女郎相顾流涕，曾亦下泪。小女郎谓警曰：“兰香姨、智瑛姊亦常怀此恨矣。”警见二女郎歌咏极欢，而未知密契所在。警顾小女郎曰：“润玉，此人可念也。”良久，大女郎命履，与小女郎同出。及门，调小女郎曰：“润玉，可便伴沈郎寝。”警欣感如不自得，遂携手入门，已见小婢前施卧具。小女郎执警手曰：“昔从二妃游湘川，见君于舜帝庙，读湘王碑。此时忆念颇切。不谓今宵得谐宿愿。”警亦备记此事，执手款叙．不能已也。小婢丽质，前致词曰：<br><br>&nbsp;&nbsp;&nbsp;&nbsp;“人神路隔，别后会赊。况桓娥妒人，不肯流照；织女无赖，已复斜河。寸阴几时，何劳烦琐。”<br><br>&nbsp;&nbsp;&nbsp;&nbsp;遂掩户就寝，备极欢昵。将晓，小女郎起谓警曰：“人神事殊，无宜于昼，大姊已在门首。”警于是抱持致于膝，共叙离别。须臾，大女郎即复至前。相对流涕，不能身已。复置酒，警歌曰：<br><br>&nbsp;&nbsp;&nbsp;&nbsp;时值行人心不平，那宜万里阻关情。<br><br>&nbsp;&nbsp;&nbsp;&nbsp;只今陇上分流水，更泛从来哽咽声。<br><br>&nbsp;&nbsp;&nbsp;&nbsp;警乃赠小女郎指环。小女郎赠警金合欢结，歌曰：<br><br>&nbsp;&nbsp;&nbsp;&nbsp;心缠几万结，缕系几千回。　<br><br>&nbsp;&nbsp;&nbsp;&nbsp;结怨无穷极，结心终不开。<br><br>&nbsp;&nbsp;&nbsp;&nbsp;大女郎赠警瑶镜子，歌曰；<br><br>&nbsp;&nbsp;&nbsp;&nbsp;忆昔窥瑶镜，相看望明月。　<br><br>&nbsp;&nbsp;&nbsp;&nbsp;彼此俱照人，莫令光影灭。<br><br>&nbsp;&nbsp;&nbsp;&nbsp;赠答颇多，不能备记，粗忆数首而已。遂相与出门，复驾辎姘车，送至下庙，乃执手呜咽而别。及至馆，怀中探得瑶镜、金缕结。良久，乃言于主人。夜而失所在。时同旅咸怪警夜有异香。警后使回，至庙中，于神座后得一碧笺，乃是小女郎与警书，各叙离情。书末有篇云：“飞书报沈郎，寻已到衡阳。若存金石契，风月两相望。”　<br><br>&nbsp;&nbsp;&nbsp;&nbsp;从此遂绝矣。<br><br>&nbsp;&nbsp;&nbsp;&nbsp;<font&nbsp;color='#cc0000'>刘子卿宋刘子卿，徐州人也，居庐山虎溪。少好学，笃志忘倦，常慕幽闲，以为养性。恒爱花种树。其江南花木，溪庭无不植者。文帝元嘉三年春，临玩之际，忽见双蝶，五彩分明，来玩花上，其大如燕。一日中，或三四往复。子卿亦讶其大繁。旬有三日，月朗风清。其歌吟之际，忽闻叩肩。有女子笑语之音。子卿异之。谓左右曰；“吾居此溪五岁，人向无能知，何有女子而诣我乎？此必有异。”乃出户。见二女，各十六七，衣服霞焕，容止甚都。谓子卿曰：“君常怪花间之物。感君之爱，故来相诣，未度君子心若何？”子卿延之坐，谓二女曰：“居止僻陋，无酒叙情，有惭于此。”一女曰：“此来之意，岂求酒耶。况山月已斜，夜将垂晓，君子岂有意乎？”子卿曰：“鄙夫惟有茅斋，愿申缱绻。”二女东向坐者，笑谓西坐者曰：“今宵让姊，余夜可知。”因起，送子卿之室。又谓子卿曰：“即闭户双栖，同衾并枕，来夜之欢，愿同今夕。”乃去。及晓，女乃请去。子卿曰：“幸遂缱锩，复更来乎？一夕之欢，反生深恨。”女抚子卿背曰。“具小妹之期，后即次我。”请出户。女曰：“心存意在，特望不渝。”出户，、不知踪迹。<br><br>&nbsp;&nbsp;&nbsp;&nbsp;是夕，二女又至，宴好如前。姊谓妹曰：“我且去矣。昨夜之欢，今留与汝。汝勿贪多恨少，误惑刘郎。”言讫，大笑，乘风而去。如是同寝。子卿问女曰：“我知卿二人，非人间之有，愿知之。”女曰：“但得佳妻，何劳执问。”乃抚子卿曰：“郎但申情爱，莫问闲事。”临晓将去，谓子卿曰：“我姊妹实非人间之人，亦非山精物魅。若说于郎，郎必异传，故不欲笑于人世。今者与郎契合，亦是姻缘。慎迹藏心，勿使人晓。即姊妹每旬更至，以慰郎心。”乃去。常十日一至，如是者数年。后子卿遇乱还乡，二女遂绝。庐山有康王庙，去所居二十里余。子卿依稀有如前遇，疑此是之。<font&nbsp;color='#cc0000'>韦安道京兆韦安道，起居舍人贞之子。举进士，久不第。唐大足年中，于洛阳早出。至慈惠里西门，晨鼓初发，见中衢有兵仗，如帝者之卫，前有甲骑数十队，次有宦者持大仗，衣画裤于夹道。前趋亦数十辈。又见黄屋左纛，有月旗而无日旗。又有近侍才人、宫监之属，亦数百人。中有飞伞，伞下见衣珠壁之服，乘大马，如后妃之饰，美丽光艳，其容动人。又有后骑，皆妇人之官，持钺负弓矢，乘马从，亦千余人。　　时天后在洛，安道初谓天后之游幸。时天尚未明，问同行者，皆云不见。又怪衢中金吾街吏不为静路。久之渐明，见有后骑一宫监，驰马而至。安道因留问之：“前所过者，非人主乎？”宫监曰：“非也。”安道请问其事，宫监但指慈惠里之西门曰：“公但自此去，由里门循墙而南行百余步，有朱扉西向者，叩之问其由，当自知矣。”安道如其言，叩扉久之，有朱衣宦出应门曰：“公非韦安道乎？”曰：“然。”宦者曰：“后土夫人相候已久矣。”遂延入。见一大门，如戟门者，宦者入通。顷之，又延人，有紫衣宫监与安道叙语于庭。延入一宫中，置汤沐。顷之，以大箱奉美服一袭，其间有青袍牙笏，青绶及靴毕备，命安道服之。官监曰：“可去矣。”遂乘安道以大马，女骑导从者数人。宫监与安道联辔，出慈惠之西门，由正街西南，自通利街东行，出建春门，又东北行，约二十余里，渐见夹道城，守者拜于马前而去。凡数处，乃至一大城，甲士守卫甚严，如王者之城。几经数重，遂见飞楼连阁，下有大门，如天子之居，而多宫监。安道乘马，经翠楼朱殿而过。又十余处，遂入一门内，行百步许，复有大殿。上陈广筵众乐，罗列樽俎。九奏万舞，若钧天之乐。美妇人数十，如妃主之状，列于筵左右。前所与同行宫监，引安道自西阶而上。顷之，见殿内宫监如赞者，命安道殿间东向而立，顷之，自殿后门见卫从者先罗立殿中，乃微闻环佩之声，有美妇人备首饰衣，如谒庙之服，至殿间西向，与安道对立。乃是前于慈惠西街飞伞下所见者也。宫监乃赞曰：“后土夫人，乃冥数合为匹偶。”命安道拜，夫人受之；夫人拜，安道受之，如人间宾主之礼。遂去礼服，与安道对坐于筵上。前所见十数美好人，亦列坐于左右。奏乐饮馔，及昏而罢。则以其夕偶之，尚处子也。<br><br>&nbsp;&nbsp;&nbsp;&nbsp;如此者盖十余日，其所服御饮馔，皆如帝王之家。夫人因谓安道曰：“某为子之妻，子有父母，不告而娶，不可谓礼，愿从子而归，庙见舅姑，得成夫之礼，幸也。”安道曰：“诺。”因下令，命车驾，即日告备。夫人乘黄犊之车，车有金壁宝玉之饰，盖人间所谓库车也。上有飞伞覆之，车徒宾从如慈惠西街所见。安道乘马，从车而行。安道左右侍者十数人，皆才官宦者之流。行十余里，有朱幕供帐，女吏列于后，行宫供顿之所。夫人遂人供帐中，命安道与同处。所进饮膳华美。顷之，又下令，命去所从车骑，减去十七八。相次又行三数里，复下令去从者。及至建春门，左右才有二十骑人马，如王者之游。既人洛阳，欲至其家，安道先入。家人怪其车服之异。安道遂见其父母。二亲惊愕。久之，谓曰：“不见尔者盖月余矣，尔安适耶？”安道拜而对曰：“偶为一家迫以婚姻。”言“新妇即至，故先上告。”父母惊问来意，车骑已及门矣。遂有侍婢及阉奴数十辈，自外正门传绣绔席，罗列于庭，及以翠屏画帷，饰于堂门。左右施细绳床二，请舅姑对坐。遂自门外，设二锦步障，夫人衣礼服，垂佩而入。修妇礼毕，奉翠玉、金宝、罗纨，盖数十箱，为贺遗之礼，置于舅姑之前，及叔伯、诸姑家人，皆蒙其礼。因曰：“新妇请居东院。”遂又有侍婢阉奴，持房帏供帐之饰，置于东院，修饰甚周。遂居之。父母相与忧惧，莫知所来。　<br><br>&nbsp;&nbsp;&nbsp;&nbsp;是时天后朝，法令严峻，惧祸及之，乃具以事上奏请罪。天后曰：“此必魅物也，卿不足忧。朕有善咒术者，释门之师九思、怀素二僧，可为卿去此妖也。”因诏僧九思、怀素往。僧曰：“此不过妖魅狐狸之属，以术去之，易耳。当先命于新妇院中设馔、置坐位，请期翌日而至。”贞归，具以二僧之语命之。新妇承命，具馔设位，辄无所惧。明日二僧至，既毕饮，端坐，请与新妇相见，将施其术。新妇旋至，亦致礼于二僧，二僧忽若物击之，俯伏称罪，目毗鼻口流血。又具以事上闻。天后因命二僧，对曰：“某所咒者，不过妖魅鬼物，此不知其所从来，想不能制。”天后曰：“有正谏大夫明崇俨，以太乙术，制录天地诸神，此必可使也。”遂召崇俨。祟俨谓贞曰：“君可以今夕于所居堂中，洁诚坐以候，新妇所居室上，见异物至，而观其胜则已，或不胜，则当更以别法制之。”贞如其言。如甲夜，见有物如飞云，赤光若惊电，目崇俨之居飞跃而至，及新妇屋上，忽若为物所扑灭者，因而不见。使人候新妇，乃平安如故。乙夜，又见物如赤龙之状，拿攫喷毒，声如群鼓，乘黑云有光者，至新妇屋上。又若为物所扑，有呦然之声而灭。使人候新妇，又如故。又至子夜，见有物朱发锯牙，盘铁轮，乘飞雷轮错角呼奔而至。既及其屋，又如为物所杀，称罪而灭。既而又如故，贞怪惧，不知其所为计，又具以事告。祟俨曰：“前所为法，是太乙符法也，但可扫制狐魅耳。今既无效，请更索之。”因致坛醮之篆，使征八极厚地，山川河渎，丘墟水木，主职鬼魅之属，其数无缺。崇俨异之。翌日，又征人世上天累部八极之神，具数无缺。崇俨曰：“神祗所为魅者，则某能制之，若然，则不可得而知也。请试自见而索之。”因命于新妇院设馔，清祟俨。崇俨又忽若为物所击，奄然斥倒，称罪请命，目毗鼻口流血于地。贞又益惧，不知所为。其妻因谓贞曰：“此九思、怀素、明正谏所不能制也，为之奈何？闻安道初与偶之时，云是后土夫人。此，虽人间百术亦不能制之。今观其与安道夫妇之道，亦甚相得。试使安道致词，请去之，或可也。”贞即命安道谢之曰：“某寒门，新妇灵贵之神，今幸与小子伉俪，不敢称敌。又天后法严，惧由是祸及。幸新妇且归，为舅姑之计。”语未终，新妇涕泣而言曰：“某幸得配偶君子，奉事舅姑，为夫妇之道，所宜奉舅姑之命。今舅姑既有命，敢不敬从。”因以即日命驾而去，遂具礼告辞于堂下，因请曰：“新妇，女子也，不敢独归，愿得与韦郎同去。”贞悦而听之，遂与安道俱行。至建春门外，其前时车徒悉至，其所都城仆使兵卫悉如前。至城之明日，夫人被法服，居大殿中，现天子朝见之像。遂见奇容异人来朝，或有长丈余者，皆戴华冠长剑，被朱紫之服，云是四海之内岳渎河海之神。次有数千百人，云是诸山林树木之神。已而又报天下诸国之王悉至。时安道于夫人坐侧置一小床，令观之。因最后通一人，云大罗天女。安道视之，天后也。夫人乃笑谓安道曰：“此是子之地主，少避之。”命安道人殿内小室中。既而天后拜于庭下，礼甚谨。夫人乃延上坐，天后数四辞，然后登大殿，再拜而坐。夫人谓天后曰：“某以有冥数，当与天后部内一人韦安道者为匹偶，今冥数已尽，自当离异。然不能与之无情。此人若无寿。某尝在其家，本愿与延寿三百岁，使官至三品。为其尊父母厌迫，不得久居人间，因不果与成其事。今天女幸至，为予之钱五百万，予官至五品。无使过之，恐不胜之，安道命薄耳。”因而命安道出，使拜天后。夫人谓天后曰：“此天女之属部人也，当受之拜。”天后进退，色若不足而受之，于是诺而去。夫人谓安道曰：“以郎尝善丹青，为郎更益此艺，可成千世之名耳。”因居安道于一小殿，使垂帘设幕，召自古帝王及功臣之有名者于前，令安道图写。凡经月余，悉得其状，集成二十卷。于是安道请辞去。夫人命车驾于所都城西，设离帐祖席，与安道诀别。涕泣执手，情若不自胜。并遗以金玉珠瑶，盈载而去。<br><br>&nbsp;&nbsp;&nbsp;&nbsp;安道既至东都，人建春门，闻金吾传令于洛阳城中，访韦安道已将月余。既至，谒，天后坐小殿见之，且述前梦，与安道所叙同。遂以安道为魏王府长史，赐钱五百万。取安道所画帝王功臣图视之，与秘府之旧者皆验，至今行于世。天策中，安道竟卒于官。　<font&nbsp;color='#cc0000'>周秦行记予贞元中举进士落第，归宛叶，至伊阙南道鸣皋山下，将宿大安民舍。会暮，失道不至。更十余里，行一道甚易。夜月始出。忽闻有异气，如香。因趋进，行不知厌，远见火明，意庄家。更前驱，至一宅，门庭若富家。有黄衣阍人曰：“郎君何至？”予答曰：“僧孺姓牛，应进士落第。本往大安民舍，误道来此，直乞宿无他。”中有小辔青衣出，责黄衣曰：“门外谓谁？”黄衣曰：“有客”。黄衣人告。少时，出曰：“请郎君入。”予问：“谁氏宅？”黄衣曰：“但进，无须问。”入十余门，至大殿，蔽以珠帘。有朱衣、黄农阍人数百，立阶左右，曰：“拜！”帘中语曰：“妾，汉文帝母薄太后。此是薄太后庙，郎君不审，何忽至此？”对曰：“臣家宛叶，将归失道，敢托命。”太后遗西帘避席曰：“妾故汉室老母，君唐朝名士，不待君臣，幸希简敬。便上殿来见。”　<br><br>&nbsp;&nbsp;&nbsp;&nbsp;太后着练衣，貌状玫瑰，不甚年高。劳予曰：“行役无苦乎？”召坐食。顷间，殿内有笑声。太后曰：“今夜风月甚佳，偶有二女伴相寻，况又遇佳宾，不可不成一会。”呼左右：“屈二娘子出见秀才。”良久，有女子二人从中至，从者数百。前立者一人，狭腰、长面、多发，下妆衣青衣，仅可二十余。太后曰：“高祖戚夫人。”予下拜。夫人亦拜。更一人，柔肌稳身，貌舒态逸，光彩射远近，多服花绣单衣。薄太后曰；“此元帝王嫱。”予拜如戚夫人。王嫱复拜。各就坐。坐定，太后使紫衣中贵人曰：“迎杨家、潘家来。”顷之，空中见五色云下，闻笑语声浸近。太后曰：“杨、潘至矣。”忽车骑马迹相杂。罗纳耀焕，旁视不给。有二女从云中下。予起立于侧。见前一人，纤腰修眸，容貌甚丽，衣绣衣，冠玉冠，年三十余。太后曰：“此是唐朝太真妃子。”予即伏谒拜如臣礼。太真曰：“妾得罪先帝，皇朝不置妾在后妃数中，设此礼岂不虚乎？不敢受。”却答拜。更一人，厚肌敏视，小质，洁白，齿极卑，被宽博衣。太后曰：“齐潘淑妃。”予拜之如妃礼。既而，太后命进镶。少时，攫至。劳洁万端，皆不得名字。但欲充腹，不能足食，已更具酒。其器用尽如王者。太后语太真曰：“何久不来相看？”太真谨容，对曰：“三郎（玄宗也）数幸华清官，扈从不得至。”太后又谓潘妃曰：“子亦不来，何也？”潘妃匿笑不禁，不成对。太真视潘妃而对曰：“潘妃向玉奴（太真名）说，懊恨东昏候疏狂，终日出猎。故不得时谒耳。”太后问予：“今天子为谁？”予对曰：“令皇帝，先帝长子。”太真笑曰：“沈婆儿作天子也。太奇。”太后曰；“何如主？”予对曰：“小臣不足以知君德。”太后曰：“然无嫌，但言之。”予曰：“民间传圣武。”太后首肯三四。太后曰：“进酒加乐。”乐妓皆少小女子。酒环行数周，乐亦随辍。太后请戚夫人鼓琴。夫人约指以玉环，光照于座。引琴而鼓，声甚怨。太后曰：“牛秀才邂逅到此，诸娘子又调相访，今无以尽平生之欢。牛秀才固才士，益各赋诗言志，不亦善乎。”遂各授与笺笔，逡巡诗成。<br><br>&nbsp;&nbsp;&nbsp;&nbsp;薄后诗曰：<br><br>&nbsp;&nbsp;&nbsp;&nbsp;月辑范它得奉君，至今犹愧管夫人。<br><br>&nbsp;&nbsp;&nbsp;&nbsp;汉家旧是笙歌处，烟草几经秋复春。<br><br>&nbsp;&nbsp;&nbsp;&nbsp;王嫱诗曰：<br><br>&nbsp;&nbsp;&nbsp;&nbsp;雪里穹庐不见春，汉衣虽旧泪垂新。<br><br>&nbsp;&nbsp;&nbsp;&nbsp;如今最恨毛延寿，爱把丹青错画人。<br><br>&nbsp;&nbsp;&nbsp;&nbsp;戚夫人曰：自别汉宫休楚舞，不能妆粉恨君王。<br><br>&nbsp;&nbsp;&nbsp;&nbsp;无金岂得迎商叟，吕氏何曾畏木强。<br><br>&nbsp;&nbsp;&nbsp;&nbsp;太真诗曰：<br><br>&nbsp;&nbsp;&nbsp;&nbsp;金钗堕地别君王。红泪流珠满御床。<br><br>&nbsp;&nbsp;&nbsp;&nbsp;云雨马嵬分散后，骊宫不复舞霓裳。潘妃诗曰：<br><br>&nbsp;&nbsp;&nbsp;&nbsp;秋月春风几度归，江山犹是旧宫非。<br><br>&nbsp;&nbsp;&nbsp;&nbsp;东昏旧作莲花地，空想曾披金缕衣。<br><br>&nbsp;&nbsp;&nbsp;&nbsp;再三邀予作，予不得辞，遂应命作诗曰：<br><br>&nbsp;&nbsp;&nbsp;&nbsp;香风引到大罗天，月地云阶拜洞仙。<br><br>&nbsp;&nbsp;&nbsp;&nbsp;共道人间惆怅事，不知今夕是何年？<br><br>&nbsp;&nbsp;&nbsp;&nbsp;别有善笛女子，短发丽衣，貌甚美而目多媚，与潘妃偕来。太后以接坐居之，时令吹笛，往往亦及酒。太后顾而问曰：“识此否？石家绿珠也。潘妃养作妹，故潘妃与俱来。”太后因曰：“绿珠岂能无诗乎？”绿珠乃谢而作诗曰：<br><br>&nbsp;&nbsp;&nbsp;&nbsp;此日人非昔日人，笛声空怨赵王伦。<br><br>&nbsp;&nbsp;&nbsp;&nbsp;红残翠碎花楼下，金谷千年更不春。<br><br>&nbsp;&nbsp;&nbsp;&nbsp;诗毕，洒既至，太后笑曰：“牛秀才远来，今夕谁人为伴？”戚夫人先起辞曰：“如意成长，固不可，且不宜如此。”潘妃辞曰：“东昏以玉儿身死国除，玉儿不拟负他。”绿珠辞曰：“石卫尉性严急，今有死，不可及乱。”太后曰：“太真今朝先帝贵妃，不可言其他。”太后谓王嫱曰：“昭君始嫁呼韩单于，复为株索单于妇，固自困。且苦寒地，胡鬼能何为？昭君幸勿辞。”昭君不对，低眉羞眼。俄各归休。予为左右送入昭君院。会将旦，侍人告起。昭君垂泣持别。忍闻外有太后命，予遂出见太后。太后曰：“此非郎君久留地，宜亟还。便别矣，幸无忘向来欢。”更索酒，酒再行。而戚夫人、潘妃、绿珠皆泣下。竟辞去。太后使朱衣送往太安。抵西道，旋失使人所在。时始明矣。予就大安里，问其里人。里人云：“此十余里，有薄后庙。”予却回望，庙荒毁不可入，非向者所见矣。予衣上香经十余日不歇，竟不知其何香。<br></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'></font&nbsp;color='#cc0000'>