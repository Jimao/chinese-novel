&nbsp;&nbsp;&nbsp;&nbsp;妖柳传<br><br>&nbsp;&nbsp;&nbsp;&nbsp;熙宁间，福人陶彖，以令至秀州，携子希侃游学。希侃美丰姿，尚诙谚。涉山水而怕情，侣花酒以适意。长吟独咏，慕景兴怀，慨然有超天下志，而功名事不足挂齿也。<br><br>&nbsp;&nbsp;&nbsp;&nbsp;一日，道经会稽，泊舟山下。时微风栖林，淡月漾水。希侃不能成寐。起未数步，而山钟野笛，又飘然交送于耳。正欲假律一赋独得，香气已忽忽入息矣。疑盼间，一婢婷参前。陶生惊谓曰：「梦耶，祟耶？」妖曰：「羡君高怀，特伴幽独。」生问其居址远近，妖答曰：「门崖壁石，顾在咫尺。青山我主人，茭葑我邻比也。」生曰：「独居荒寂，得无至此一遣乎？」妖曰：「非也。送月迎风，何居之独！啼驾语燕，何荒之寂！日飘摇于烟水之乡，无所郁也，又何假于一遣乎？」陶因微笑，牵妖袖，井坐月中，引身私之，妖亦不拒。因问生曰：「操帆徒涉，碌碌何之？使得久留，当坚永约。」生曰：「此衷愿耳。奈家尊赴宦，且属意鄙身，固难舍也。」妖恍然欷曰：「君犹未知乎？青苗梗法，荆棘当途，正殆者有投林之想矣，君乃欲为风中之树耶？」生曰：「拙哉子言，将使我埋光丘壑乎？」妖曰：「徙木南门者，孰与种梅孤山之为逸！看花长安者，何如摘菊篱下之为高！孰谓丘壑非贤者事哉？&nbsp;」生曰：「是固然。但君子疾泯泯耳。」妖笑曰：「王庭三槐，窦家五桂，不可谓不芬馥也。今未几而雨露凄凉，调残相继。甚者将军之大树，斧斤及之矣，何赫赫足云！」生曰：「苟能遗芳，是亦可也，何必较身后之遇。」妖曰：「不然也，顾所处何如耳。茹芝四老子，采薇二饿夫，自身已后，其来不知几许时矣。而商山、首阳之秀号，至今与霜松雪竹同清，未闻荣前而悴后者，何&nbsp;？」生又曰：「圣于清者不足论矣。若中人已上而身无一遇，如虚生何！」妖曰：「此又不可强也。试以吾辈言之：有步步生莲花者，有妆飞梅萼者，宠爱何其殷也！有蒸梨见逐者，有啖枣求去者，疏斥何其什也！谓是其色弗若欤？非然也。夫妇女且尔，而况丈夫乎！故天苟遇我，则庙栋堂梁，天不我遇，则涂樗泥栎。遇不遇，命也。君谓由人乎哉！<br><br>&nbsp;&nbsp;&nbsp;&nbsp;不然，渭之钓叟，傅之筑佣，苟非商周拔茅而物色，则一竿一版，朽烂滨岩之下。老死无闻矣。故曰遇又不可强也。」生勃然曰：「信如子言，甘与庸庸者伍，何以自别欤？」妖曰：「岂有异哉！杏园一宴，桃李春官，虽与臣草莽、友蓬蒿者不若，及其南柯梦后，衰草荒棒，寒烟暮雨，同一丘耳，孰分梧棘乎？」生曰：「世之急功名者何限，而子独以忤众者愿我，何也？」妖曰：「妾非愿君，欲悟君&nbsp;。正以此辈为可鄙也。垂涎富贵者，不啻望梅止渴；妄想功名者，孰无松梦之思。攘攘营营，争枝匝树，虽忙逐槐尘而不惜，祸甘桃实而莫知，彼将谓可根深蒂固也。岂知桑榆之景易穷，草头之露易涸，华茂未几，枯槁随至。方将宴笑堂中，而长夜之室，人已为我筑矣。悲思此景，愿将何属乎？」生曰：「人孰无死也。必欲高洁以逃之，不几于固耶？」妖曰：「死固难免，但当值此死耳。苟徒朝求井上之李，暮拔园中之葵，劳苦迎合，驱驰世途。忧愤迭兴，惊疑靡一，遑遑然无俄顷之舒眉袒腹。人而至此，纵庙柏成龙，雷阳感竹，终无益也。而况未必得此者乎！若夫托赤松以遨游，隐橘中以行乐，餐菊英，纫兰佩，逍遥于坞之北，溪之南，与木石通情，猿鹤同梦，虽片月浮云，不足以喻其闲，飞花流水，莫能以状其适，天地至乐，斯人久享历焉。诚所谓时可当日，而日可犹年者，亦将与恒人论岁月乎！以此评死，果孰值而孰负耶？」生喜曰：「不期一话，足开心胸。子殆非山家者流欤？而何其典达也。」妖复低容促膝曰：「章台旧裔日微，汉禁隋堤，风光非昔，霸陵之门户，问者疏而随者少也。行行种种，无非攀愁送恨之情、故特侨寓以避此耳。」生叹曰：「然，才容兼妙，无怪乎不屑事人也。」妖又太息曰：「张君一别，腰紧眉粗，眠卧含情，春秋虚度。连理之乐，殆不可复望于今矣！」生曰：「然则有兄弟否？」妖曰：「紫荆伐后，萁豆相煎者多也，念本连枝者谁欤？」生曰：「既尔孤独，曷求一友乎？」妖曰：「金兰契绝，势利成风，负荆人遥，青松落色。当今之世，而欲所求乎友，非卖则挤矣！」生曰：「若然，则人可绝乎？吾恐不如是之什也。」妖曰：「殆有什焉。朝廷鲜胜任之良干，郡县乏敷惠之甘棠。赵家乔木，为庸材辈寒而蠹也数矣。又且放王吕之牛羊&nbsp;株连善类。颠仆之祸，行将切于本根，一木岂能支哉！」生曰：「子诚熟识世故者。然今兹之处，乐耶，忧耶？」妖曰：&nbsp;「方其凄风寒雨，杏褪桃残，山路萧条，愁云十里，苔荒藓败，情魂销，不可谓无忧也。及其芳洲晴暖，一簇翠烟，画舫玉，酒旗摇映；又或送夕阳，挂新月，暮蝉数咽，野鸟一鸣，万缕春光，心怡意适，殆不知造物之有尽也。夫谁曰不乐乎？」生笑曰：「乐则乐矣，第少一知心也奈何？」妖亦笑曰：「安排青眼，窥人多矣，无如郎君。是以不辞李下私嫌，竟赴桑间密约，且为君道也。」生挽其手曰：「咀嚼卿言，不觉俗心顿破，但不能置此身耳。」妖曰：「是不难。即当潜名涧壑，俯结松萝，寄迹云霞，永联丝木。襟披杨柳之风，步缓梧桐之月。山樵泉饮，快一尘于无惊；鹤伴鸥宾，洗垦淄于不染。上踪萃野之孤犁，春田清&nbsp;；下续桐江之一线，秋水寒潭。拄杖穿花，一无留念；携壶借草，百不关情。惟梦绕乎松杉，据弄床头之笛；且心飞于兰桂，移弹石上之琴。诚可谓神仙中人，不特与竹林而较胜；风尘外物，直将与桃源而争芳者也。何必喘慕紫蔽之台阁，肩挨黄棘之门墙，缰锁情怀，桎梏手足，以自取辱哉！」生见其言词流发，博洽多闻，艳冶括目，袅娜醉心，意必仙种也，感慕益切。」复取舟中行褥，铺松阴之下，欲求再会。交接间，极尽情事。起与生别，鸡三唱矣。生因请其姓，妖答曰：<br><br>&nbsp;&nbsp;&nbsp;&nbsp;不必牵衣问阿娇，幽情久已属长条。<br><br>&nbsp;&nbsp;&nbsp;&nbsp;禹王山上无人处，几度临风夜舞腰。<br><br>&nbsp;&nbsp;&nbsp;&nbsp;生溺于欲，竟不详其意而散。<br><br>&nbsp;&nbsp;&nbsp;&nbsp;明日，象欲发泊，生意逗延不进。夜果复来。生乃匿之舟中，欲与之任。妊怫然不许曰：「妾奉蒲姿于君者，实欲与君开绿野之堂，结白莲之社，彩武安之药，种邵平之瓜，冷淡岩云湖水中也。顾可自蹈危机，为人振落剪拂，甚哉，妾所不愿也。」生情不能舍，哀哀恳乞，约以送至家尊，即当与俱此山。请之再四，乃从。及抵秀年余，希侃忽遘异疾，不可救疗。会元净法师过秀，令彖亟诣告之。师乃除地为坛，设观音像，取杨柳洒水咒之，结跏趺坐，引妖问曰：「汝居何地，而来至此？」妖答曰：「会稽之东，汴山之阳，是我之宅，石木苍苍。」师曰：「噫！儿盖柳也。吾尝闻是儿返性矣，不道其复为幻也。」妖乃冁然笑曰：「陶君有缘，儿将教以不死之术，非祟也。」师不能窘，为宣《楞严秘密神咒》，令痛自悔恨，毋为物邪所转。于是号泣请去。复谓陶生曰：「久与子游，何忍遽舍，愿觞为别。」即相对引满，作诗泣曰：<br><br>&nbsp;&nbsp;&nbsp;&nbsp;仲冬二七是良时，江上多缘与子期。<br><br>&nbsp;&nbsp;&nbsp;&nbsp;今日临歧一杯酒，共君千里还相思。<br><br>&nbsp;&nbsp;&nbsp;&nbsp;遂去不复见。生疾亦寻愈。方知其妖柳也。故所论议，皆花木之事。然凿凿造理者也。因悟其言，改名希靖，不求仕进，归家享年寿云。<br><br>&nbsp;&nbsp;&nbsp;&nbsp;薛藩<br><br>&nbsp;&nbsp;&nbsp;&nbsp;薛，河东人。幼时于窗棂内窥见一女子，素服珠履，独步中庭，叹曰：「良人负笈游学，艰于会面。对此风景，能无怅惋！」因吟曰：<br><br>&nbsp;&nbsp;&nbsp;&nbsp;夜深独宿使人愁，不见檀郎暗泪流。<br><br>&nbsp;&nbsp;&nbsp;&nbsp;明月将舒三五候，向来别恨更悠悠。<br><br>&nbsp;&nbsp;&nbsp;&nbsp;又袖中出一画兰卷子，对之微笑，复泪下吟曰：<br><br>&nbsp;&nbsp;&nbsp;&nbsp;独自开箱觅素纨，聊将彩笔写芳兰。<br><br>&nbsp;&nbsp;&nbsp;&nbsp;与郎图作湘江卷，藏取斋中当卧观。<br><br>&nbsp;&nbsp;&nbsp;&nbsp;其音甚细而亮，闻有人声，遂隐于水仙花中。<br><br>&nbsp;&nbsp;&nbsp;&nbsp;忽一男子从丛兰中出，曰：「娘子久离，必应相念。阻于跬步，不啻万里。」亦歌诗曰：<br><br>&nbsp;&nbsp;&nbsp;&nbsp;相期逾半载，要约不我践。<br><br>&nbsp;&nbsp;&nbsp;&nbsp;居无乡县隔，邈若山川限。<br><br>&nbsp;&nbsp;&nbsp;&nbsp;神交惟梦中，中夜得相见。<br><br>&nbsp;&nbsp;&nbsp;&nbsp;延我入兰帏，羽帐光璀璨。<br><br>&nbsp;&nbsp;&nbsp;&nbsp;珊然皆宝袜，转态皆婉娈。<br><br>&nbsp;&nbsp;&nbsp;&nbsp;欢娱非一状，共协平生愿。<br><br>&nbsp;&nbsp;&nbsp;&nbsp;奈何庭中鸟，迎旦当窗唤。<br><br>&nbsp;&nbsp;&nbsp;&nbsp;缱绻犹未毕，使我梦魂散。<br><br>&nbsp;&nbsp;&nbsp;&nbsp;于物愿无乌，于时愿无旦。<br><br>&nbsp;&nbsp;&nbsp;&nbsp;与子如一身，此外岂足羡。<br><br>&nbsp;&nbsp;&nbsp;&nbsp;又歌曰：<br><br>&nbsp;&nbsp;&nbsp;&nbsp;忆昔初邂逅，玄虫鸣树间。<br><br>&nbsp;&nbsp;&nbsp;&nbsp;崔巹饮好，又将还。<br><br>&nbsp;&nbsp;&nbsp;&nbsp;隐几夜不寐，朱火青烟。<br><br>&nbsp;&nbsp;&nbsp;&nbsp;没绩素，借以开我颜。<br><br>&nbsp;&nbsp;&nbsp;&nbsp;展转复反侧，伤彼《关睢》篇。<br><br>&nbsp;&nbsp;&nbsp;&nbsp;沉吟下阶步，四五月方残。<br><br>&nbsp;&nbsp;&nbsp;&nbsp;嗟哉牛女星，遥遥隔河端。<br><br>&nbsp;&nbsp;&nbsp;&nbsp;鸳机不成匹，服箱良独难。<br><br>&nbsp;&nbsp;&nbsp;&nbsp;虚名如有益，敢惜同心肝。<br><br>&nbsp;&nbsp;&nbsp;&nbsp;歌已，仍入丛兰中。<br><br>&nbsp;&nbsp;&nbsp;&nbsp;苦心强记，惊讶久之。自此文藻异常，盖花神启之也。一时传诵，谓二花为「夫妇花」。<br><br>&nbsp;&nbsp;&nbsp;&nbsp;邓<br><br>&nbsp;&nbsp;&nbsp;&nbsp;晋阳西有童子寺，在郊牧之外。贞元中，有邓者，寓居于寺。是岁秋，与朋友数辈会宿。既阖扉，忽一手自牖间入，其手色黄而瘦甚。众视之，俱栗然。独无所惧，反开其牖。闻有吟啸之声，不之怪，讯之曰：「汝为谁？」对曰：「吾隐居山谷有年矣。今夕纵风月之游，闻先生在此，故来奉谒。亦不当列先生之席，愿得坐牖下，听先生与客谈足矣。」<br><br>&nbsp;&nbsp;&nbsp;&nbsp;许之。既坐，与诸客谈笑极欢，久之告去，将行，谓曰：「明夕当再来，愿先生未见摈。」既去，与诸客议曰：「此必鬼也。不穷其迹，且将为患矣。」于是缉丝为缗数百寻，候其再来。系之。明夕果来，又手出牖间。<br><br>&nbsp;&nbsp;&nbsp;&nbsp;即以缗系其臂，牢不可解。闻牖外问：「何罪而见缚，其议安在？」遂引络而去。<br><br>&nbsp;&nbsp;&nbsp;&nbsp;至明日，与诸客俱穷其迹。至寺北百余步，有蒲桃一株，甚蕃茂，而缗系其枝。有叶类人手，果牖间所见者。遂命掘其根而焚之。鲜血淋漓，呻吟之声宛然。<br><br>&nbsp;&nbsp;&nbsp;&nbsp;狄明善<br><br>&nbsp;&nbsp;&nbsp;&nbsp;仁和狄明善，之海盐，舟至瞰澉六七里，天色已瞑，野无人居。遥见前村灯明，疾趋赴，则一酒肆也。明善径入肆门，惟见一女，甚美。问曰：「郎君为饮而来耶？」明善然之。女遂引明善至肆后小轩，匾日「天香毓秀」。女又问曰：「郎君何姓？」明善曰：「仆姓狄名明善，杭之仁和人也。敢问芳卿尊姓？」女曰：「姓桂，名淑芳。严君早逝，族属凋零，故侨居于此，以货酒为生耳。」遂设席，与狄对酌。明善半醉，乃咏桂一律以挑之：<br><br>&nbsp;&nbsp;&nbsp;&nbsp;玉宇无尘风露凉，连云老翠吐新黄。<br><br>&nbsp;&nbsp;&nbsp;&nbsp;种分蟾窟根因异，名自燕山秀出常。<br><br>&nbsp;&nbsp;&nbsp;&nbsp;缀树妆成金粟子，逼人清喷咏沉香。<br><br>&nbsp;&nbsp;&nbsp;&nbsp;今宵欲把高枝折，吩咐娥自主张。<br><br>&nbsp;&nbsp;&nbsp;&nbsp;女闻而笑曰：「君之诗，其御沟之红叶乎。」乃相与就寝，极其缱绻。越明日，辞去。女泣曰：「君此去难期。倘因事至此处，不吝一见，妾之愿也。」明善亦欷而别，明年秋复往，访之，第见丰草乔林，杳无酒肆，惟一老桂，夹道而花耳。<br><br>&nbsp;&nbsp;&nbsp;&nbsp;周少夫<br><br>&nbsp;&nbsp;&nbsp;&nbsp;曹昊字太虚，武林人也。因慕渊明，别字元亮。性爱种菊。至秋，无种不备。一日早起，见黄大菊当心生一红子，渐大，三日若樱桃焉。人皆不识。有邻女周少夫者，年十六，姿甚淑令，月下同女伴来看，竟摘食之。食已，忽乘风飞天。昊惊报其家。父母姊妹，向天号哭，初不反顾。自首及足，渐没于青天之中。已而有老父至，向菊拊掌叹息曰：「我无缘哉，何至之迟也！」昊方问故，忽变一老孤驰去。数日后，诸菊尽死。此地方百里三年无菊。吴始悟仙家所谓「菊实」者，即此物是也。<br><br>&nbsp;&nbsp;&nbsp;&nbsp;僧智通<br><br>&nbsp;&nbsp;&nbsp;&nbsp;临湍寺僧智通，常持《法华经》，入禅晏坐，居寒林寂境，非人迹所至处。经年，忽夜有人环其院呼智通，至晓声方息。历三夜，声侵户，智通不耐，因应曰：「呼我何事，可入来言也。」有物长六尺余，皂衣青面，张目巨吻。见僧初亦合手。智通熟视良久，谓曰：「尔寒乎？就此向火。」物乃就坐。智通但念经。至五更，物为火所醉，因闭目开口，据炉而鼾。智通观之，乃以香匙举灰火，置其口中。物大呼，起，至门，若蹷声。<br><br>&nbsp;&nbsp;&nbsp;&nbsp;其寺背山。智通及明视蹷处，得木皮一片。登山寻之，数里，见大青桐树，其下凹根，若新缺。僧以木皮附之，合无缝隙。其半，有薪者创成一蹬，深六七寸余，盖魁之口，灰火满其中，光犹荧荧，智通焚之，其怪遂泯。<br><br>&nbsp;&nbsp;&nbsp;&nbsp;翻经台记<br><br>&nbsp;&nbsp;&nbsp;&nbsp;润州单于忠访友于江州，寓南门外。时季夏望，乘酒兴步月数里，至一台边。台上有五女子色富丽，与清瘦四女子交嗤。皆曰：「人来也，吾等当去。」一富丽者曰：「异乡人也，无避焉。」忠意必豪门姬妾，远视不敢登。清瘦者麾忠上，各为礼，将欲告以相嗤之意。忽又一人来，貌骨坚刚，谓忠曰：「君何来？」忠恐其疑，乃曰：「乘兴月游，非有心冒突也。」斯人笑曰：「人生何处不相逢，奚嫌之有。」邀相席地而坐，推忠居首，斯人次之，女子各以为序。忠问富丽者姓，女曰：「吾姊妹五人，何氏。」问清瘦者，女曰：「吾姊妹四人，符氏。」及斯人，乃曰：「吾姓石名平。适闻诸女相嗤，予特来分解耳。敢问何也？」忠亦曰：「未知诸美人出何名门，因何事相竟耶？」清瘦者曰：「予等共适一门一人，姓谢。彼五人恭逢盛时，予四人身当厄运。彼以荣华诮我凄凉。殊不知物各有时，泰极者必否，否极者必泰，此造化一定之理。彼但知其盛，不知衰渐至，尔其将来之我也。但见我衰，不知我盛可待，我其既往之尔也。蠢尔丫鬟，不识乘除之数，妄为非诮，是以不平耳。不意一时见笑于君子。」富丽者默然。内一女子，拂绿绡，移玉履，舞而歌曰：妾生长兮水中央，薰风吹兮涟漪香。<br><br>&nbsp;&nbsp;&nbsp;&nbsp;粉脸娇兮羞楚娃，纤腰脆兮愧王嫱。<br><br>&nbsp;&nbsp;&nbsp;&nbsp;珠玑狼藉兮雨露，文章灿烂兮鸳鸯。<br><br>&nbsp;&nbsp;&nbsp;&nbsp;弓鞋兮潘妃夸金，判溪兮越女堕妆。<br><br>&nbsp;&nbsp;&nbsp;&nbsp;清风来兮翠桁，明月上兮雕梁。<br><br>&nbsp;&nbsp;&nbsp;&nbsp;歌悠扬兮惊娥，舞婆娑兮响。<br><br>&nbsp;&nbsp;&nbsp;&nbsp;笑彼兮剥霜暴日，委颜兮灰死草黄。<br><br>&nbsp;&nbsp;&nbsp;&nbsp;齐无盐兮形质，买臣妻兮行藏。<br><br>&nbsp;&nbsp;&nbsp;&nbsp;我歌兮丹凤鸣，我舞兮碧鸾翔。<br><br>&nbsp;&nbsp;&nbsp;&nbsp;广寒兮灿灿辉彩，兰树兮拍拍春阳。<br><br>&nbsp;&nbsp;&nbsp;&nbsp;继而清瘦中一女，整素鬟，拖碧袖，亦舞而歌曰：<br><br>&nbsp;&nbsp;&nbsp;&nbsp;秋日来兮风气凉，天地廓兮罗空囊。<br><br>&nbsp;&nbsp;&nbsp;&nbsp;群菲卸兮趁东流，惟孤芳兮开秋江。<br><br>&nbsp;&nbsp;&nbsp;&nbsp;递清芬兮轻漾，弄媚影兮斜飞阳。<br><br>&nbsp;&nbsp;&nbsp;&nbsp;临湘流兮倚台妆，承玉露兮沐容光。<br><br>&nbsp;&nbsp;&nbsp;&nbsp;清操兮仿佛臞仙，娇姿兮出类花王。<br><br>&nbsp;&nbsp;&nbsp;&nbsp;适我兮得意盛时，正尔兮失所悲伤。<br><br>&nbsp;&nbsp;&nbsp;&nbsp;竖枯桔兮御残蓼，依破盖兮摇寒塘。<br><br>&nbsp;&nbsp;&nbsp;&nbsp;富贵兮浑如春梦，矜诩兮倏尔彷徨。<br><br>&nbsp;&nbsp;&nbsp;&nbsp;天道兮消息自然，物理兮盛衰靡常。<br><br>&nbsp;&nbsp;&nbsp;&nbsp;叹么么兮罔识化机，得融和兮顿肆轻狂。<br><br>&nbsp;&nbsp;&nbsp;&nbsp;余韵未绝，车声轧轧。皆惊曰：「家有人来，各宜散去。」忠虑其家人见以致祸，不顾而走。至寓所礁已三更矣。爱其词新，记而彔之。明日再往，孤台悄然，题曰「翻经台」。忠思《一统志》言，谢灵运作翻经台于江州是也。台边有小池，荷花五柄，池北溪畔，芙蓉四株。忠始悟富丽女子五人姓何者，荷也；清瘦女子四人姓符者，芙蓉也。荷及时向荣，芙蓉失时未茂，花神各相讥笑耳。比至一颓亭中，见有石桌鎸围棋局，乃知石平者，枰也。觅上人问之，台池果谢灵运所创。昨夜乘车而过者，灵运之流裔谢大郎云。<br><br>&nbsp;&nbsp;&nbsp;&nbsp;海月楼记<br><br>&nbsp;&nbsp;&nbsp;&nbsp;嘉兴朱士元，年二十余，丰神飘逸，游兴颇浓。一日，道经南城下。仲夏夕也，郁蒸恍忽，至海月楼西，竟迷去路。心正惊疑，忽有一女童施札于前曰：「奉主母命，邀先生过山避暑。」朱曰：「素不相识，得非邀之错耶？」女童曰：「至当自知，幸无见却。」朱与偕行，但见夹路清阴，仰视前林，树生绛果可羡。朱自念：「生长郡内，不知有此佳境。」更进半里，入一洞门，遥望数台，度一石桥，方抵其处。屏后出一女子，上下绿衣，脂唇粉面，降阶而迎。引入中室坐定，女童进茶毕。朱问女姓氏，女笑曰：「妾遂良之裔。邀君欲了宿缘也。」顷间设宴，酒肴罗列。女童捧一水晶盘，盛绛果，状如杨梅，其色略淡，鲜圆可爱。二人畅饮，以绛果奉朱。即命女童歌《贺新郎》词以侑觞。词曰：<br><br>&nbsp;&nbsp;&nbsp;&nbsp;花柳却炎蒸。运神工，重楼叠宇，顷刻间成。绿水青山多宛转，免教燕骇莺惊。看来无异到神京。虑只虑佳期不定。天从人愿，邂逅多情。相引处，佩环声。等闲回首远蓬瀛。呼小玉敬陈绎果，漫荐兰羹。须信是琼浆一饮，顿令百感俱生。且休道尘缘易尽，纵然云收雨散，琵琶峡依旧风月交明，此会果非轻。<br><br>&nbsp;&nbsp;&nbsp;&nbsp;酒阑就枕，曲尽鱼水之欢。逮晨，朱谓女曰：「生承款爱，甚欲留连。但吾父甚严，欲即归以免深罪，与卿再图后会耳。」女曰：「灵境难逢，佳期易失。妾因夙缘未了，故委身耳。正拟久聚，何即去乎？」朱复恳辞。女仍设席，复出绛果。将行时，出一轴展于几，写诗三绝以赠，乃挥泪而别。诗曰：<br><br>&nbsp;&nbsp;&nbsp;&nbsp;壶天移傍郡城壕，云自飞扬鹤自巢。<br><br>&nbsp;&nbsp;&nbsp;&nbsp;千载偶偕尘世愿，绛桃花下共吹萧。<br><br>&nbsp;&nbsp;&nbsp;&nbsp;又云：<br><br>&nbsp;&nbsp;&nbsp;&nbsp;涧水沿流出凤台，引将刘阮入山来。<br><br>&nbsp;&nbsp;&nbsp;&nbsp;郎怀何事难拘束，漫被东风吹得开。<br><br>&nbsp;&nbsp;&nbsp;&nbsp;三云：<br><br>&nbsp;&nbsp;&nbsp;&nbsp;阳台后会已无期，眉上云横不自知。<br><br>&nbsp;&nbsp;&nbsp;&nbsp;那更灵官传晓令，含情骑鹄强题诗。<br><br>&nbsp;&nbsp;&nbsp;&nbsp;朱携诗轴出洞，忽狂风大作，飞沙眯目，不觉失足堕于山下，乃颠仆城隅，宛若梦觉。归而其父嗔朱夜宿于外，欲责，朱乃出轴诗呈父。父不之信，令人踪迹其地，惟有一石桥，过桥丰林，左有楮树一株，绛果累累，他无所有。女乃楮树之精。其频频奉绛果，盖即所结之实，世所谓「椿桃」云。<br><br>&nbsp;&nbsp;&nbsp;&nbsp;苏昌远<br><br>&nbsp;&nbsp;&nbsp;&nbsp;中和中，有士人苏昌远，居阊州属邑。有小庄，去官道十里。<br><br>&nbsp;&nbsp;&nbsp;&nbsp;吴中水乡，率多荷芰。忽一日，见一女郎，素衣红脸，容质艳丽，阅其色，恍若神仙中人。自是与之相狎，以庄为幽会之所。苏生惑之既甚，尝以玉环赠之，结系殷勤。或一日，见槛前白莲花开敷殊异，俯而玩之，见花房中有物，细视，乃所赠玉环也。因折之，其妖遂绝。<br><br>&nbsp;&nbsp;&nbsp;&nbsp;焦氏<br><br>&nbsp;&nbsp;&nbsp;&nbsp;冯汉字天章，为吴学生，居阎门石牌巷。一小斋庭前，惟植花木，潇洒可爱。夏月薄晚，浴罢，坐斋中榻上。忽睹一女子，绿衣翠裳，映窗而立。汉叱问之，女子敛拜曰：「儿焦氏也。」言毕，忽然入户。熟视之，肌体纤妍，举止轻逸，真绝色也，汉惊，疑其非人，起挽衣将执之。女忙迫，绝衣而去。汉执得一裙角，以置所卧席下。明视之，乃蕉叶耳。先是汉尝读书邻僧庵中，移一本植于庭。其叶所断裂处，取所藏者合之，不差尺寸。遂伐之，断其根，有血。后问僧，云：「蕉尝为怪，惑死数僧矣。」<br><br>&nbsp;&nbsp;&nbsp;&nbsp;野庙花神记<br><br>&nbsp;&nbsp;&nbsp;&nbsp;河阳，巨邑也。去城数里，旧有真君庙在，南向，塑真君像坐堂之中，卫以众将，状貌凛凛，类公署然。堂之阶下两旁，好事者为种辛夷、丽春、玉蕊、含笑四名花。庙既伟杰，花复典丽，观者窃心赏矣。<br><br>&nbsp;&nbsp;&nbsp;&nbsp;一日，儒士姚姓讳天麟者，河阳人也，因访友远出，及归，未入郭而天色已昏黑矣。退无所及，进无所之，仓皇引望，遥见一古林，奔赴之。见林内有屋数椽，意必民居也，忙步谒其门。及至，有一苍头，仁立于门外。天麟揖而叩之曰：「此非旅馆乎？」苍头笑曰：「误矣。堂堂巨室，岂旅馆乃尔也！」天麟曰：「然则何居？」苍头曰：「河阳真君之宅。」天麟遂求苍头引见真君。苍头不拒，引天麟入重门。至阶下，乃见一叟襆头绯衣，端坐堂上。天麟顿首曰：「仆河阳布衣，姓姚名天麟。迷路至此，伏乞相容。」真君起揖天麟，谓曰：「文士勿过为礼。」天麟起，真君曳之上堂，延坐以宾次。复命苍头进以酒，列以果，与天麟对酌。酒数行，真君沾沾喜，顾谓天麟曰：「家有四姬，长于歌舞，尤善吟咏。欲出以侑觞，恐见诮于大方文士也。」天麟避席谢曰：「重辱雅贶，敢谓诮乎。」真君召之。少顷，四姬出见，容色倍常态，纤纤若仙侣谪降者。真君首命赋诗，四姬请题，真君曰：「各以若名为题可也。」其一姬名辛夷，自吟曰：<br><br>&nbsp;&nbsp;&nbsp;&nbsp;桃杏飘残春已终，芳容新吐玉栏中。<br><br>&nbsp;&nbsp;&nbsp;&nbsp;笔施紫粉非人力，苞拆红霞似画工。<br><br>&nbsp;&nbsp;&nbsp;&nbsp;露染清香疑蘸水，风吹舞势欲书空。<br><br>&nbsp;&nbsp;&nbsp;&nbsp;何当折向文房里，一扫千军阵略雄。<br><br>&nbsp;&nbsp;&nbsp;&nbsp;其二姬名丽春，自吟曰：<br><br>&nbsp;&nbsp;&nbsp;&nbsp;一种根株数种花，雨余红白静交加。<br><br>&nbsp;&nbsp;&nbsp;&nbsp;精神未数赵飞燕，颜色宛如张丽华。<br><br>&nbsp;&nbsp;&nbsp;&nbsp;倦倚春风耽宿酒，湿涵晓露点灵砂。<br><br>&nbsp;&nbsp;&nbsp;&nbsp;东君自是豪门客，吟对芳丛兴觉赊。<br><br>&nbsp;&nbsp;&nbsp;&nbsp;其三姬名玉蕊，自吟曰：<br><br>&nbsp;&nbsp;&nbsp;&nbsp;琼花柳絮与山矾，名品先贤辨别难。<br><br>&nbsp;&nbsp;&nbsp;&nbsp;数朵妆成冰片皎，千枚划出雪华寒。<br><br>&nbsp;&nbsp;&nbsp;&nbsp;唐昌觅种分归植，仙女寻香折取看。<br><br>&nbsp;&nbsp;&nbsp;&nbsp;回首东君浑不管，狂风满地玉阑珊。<br><br>&nbsp;&nbsp;&nbsp;&nbsp;其四姬名含笑，自吟曰：<br><br>&nbsp;&nbsp;&nbsp;&nbsp;天与胭脂点绛唇，东风满面笑津津。<br><br>&nbsp;&nbsp;&nbsp;&nbsp;芳心自是欢情足，醉脸常含喜气新。<br><br>&nbsp;&nbsp;&nbsp;&nbsp;倾国有情偏恼客，向阳无语似撩人。<br><br>&nbsp;&nbsp;&nbsp;&nbsp;红尘多少愁眉者，好入花林结近邻。<br><br>&nbsp;&nbsp;&nbsp;&nbsp;吟毕，真君命之歌。歌罢，命之舞。其歌丽曲似凤啭乔林，舞纤腰即柳眠紫禁，天麟尽欢酩酊，少憩几席间，忽觉天已明矣。视之，不见真君四姬所在，独一泥像俨然，庙中堂题曰「当境土地河阳真君庙」。两旁四种花，则辛夷、丽春、玉蕊、含笑也。天麟惊叹而返。<br><br>&nbsp;&nbsp;&nbsp;&nbsp;菊异<br><br>&nbsp;&nbsp;&nbsp;&nbsp;和州之含山别墅，四望寥廓，草木蕃盛，春花秋鸟，自度岁华，人亦罕到之者。洪熙问，有士人戴君恩者，适他所路迷，偶过其地。叠叠朱门，重重绮阁，烟云缥缈，望之若画图然。君恩为惊讶，谓不当有此华屋也。仁立久之，忽见门内出二美人，一衣黄，一衣素，笑迎于君恩前曰：「郎君才人也。请垂一顾，可乎？」君恩悦其人，从之。于是美人前导，君恩后随，历重门，登崇阶，乃至中堂。叙礼延坐，罗以佳果，饮以醇醪，情意颇浓。而君恩时半酣，乃散步于中堂四壁，见壁间挂黄白菊二幡，花蕊清丽，笔端秋色盈盈。君恩大悦，即顾谓美人曰：「壁间画菊甚工，不可不赠以句，当各吟短律何如？」于是黄衣美人先吟黄菊曰：<br><br>&nbsp;&nbsp;&nbsp;&nbsp;芳丛烨烨殿秋光，娇倚西风学道妆。<br><br>&nbsp;&nbsp;&nbsp;&nbsp;一自义熙人彩后，冷烟疏雨几重阳。<br><br>&nbsp;&nbsp;&nbsp;&nbsp;君恩吟曰：<br><br>&nbsp;&nbsp;&nbsp;&nbsp;平生霜露最能禁，彭泽陶潜旧赏音。<br><br>&nbsp;&nbsp;&nbsp;&nbsp;蝴蝶不知秋已暮，尚穿篱落恋残丛。<br><br>&nbsp;&nbsp;&nbsp;&nbsp;白衣美人吟白菊曰：<br><br>&nbsp;&nbsp;&nbsp;&nbsp;嫩寒篱落数株开，露粉吹香入酒杯。<br><br>&nbsp;&nbsp;&nbsp;&nbsp;却笑陶家狂老子，良花错认白衣来。<br><br>&nbsp;&nbsp;&nbsp;&nbsp;君恩吟曰：<br><br>&nbsp;&nbsp;&nbsp;&nbsp;冷香庭院晓霜浓，粉蝶飞来不见踪。<br><br>&nbsp;&nbsp;&nbsp;&nbsp;寂寞有谁知晚节，秋风江上玉芙蓉。<br><br>&nbsp;&nbsp;&nbsp;&nbsp;三人吟毕，抚掌大笑，彼此俱忘情矣。君恩乃从容言曰：「娘子独守孤帏，宁无睹物伤情之感乎？」美人笑曰：「万物之中，惟人最灵。睹物伤情之感，宁能免乎？既见君子，我心则降。永谐琴瑟，奚复疑哉？」是夕，二美人与君恩共荐枕席，情爱尤加，美人戏曰：「红叶传情，非卫玉而求告。&nbsp;」君恩答曰：「素琴感兴，非逾墙而相从。」<br><br>&nbsp;&nbsp;&nbsp;&nbsp;翌日，君恩辞归，美人泣曰：「恩情未足，衾枕未温，安忍弃妾而远去乎？」君恩曰：「固不忍舍，其如家人之属目悬切耳。去而复来，庶几两全而无害矣。」于是黄衣美人出金掩鬓以赠别，白衣美人出银凤钗二股以赠别，佥曰：「好赏二物，聊见此衷。愿郎睹物思人，不忘妾于旦暮可也。」黄衣美人泣吟曰：<br><br>&nbsp;&nbsp;&nbsp;&nbsp;山自青青水自流，临歧话别不胜愁。<br><br>&nbsp;&nbsp;&nbsp;&nbsp;含阳门外千条柳，难系檀郎欲去舟。<br><br>&nbsp;&nbsp;&nbsp;&nbsp;白衣美人亦位吟曰：<br><br>&nbsp;&nbsp;&nbsp;&nbsp;为道郎君赴远行，匆匆不尽别离情。<br><br>&nbsp;&nbsp;&nbsp;&nbsp;眼前落叶红如许，总是愁人泪染成。<br><br>&nbsp;&nbsp;&nbsp;&nbsp;君恩欷，不及成韵慰答，三人各含泪而别。君恩归第，时切眷注，或成梦寐，或形咏叹，私心喜不自禁矣。<br><br>&nbsp;&nbsp;&nbsp;&nbsp;迨明年，复有故他往，道经别墅。君恩谓可再见美人，访之，则不知所在。君恩惊以为神，急取掩鬓、凤钗视之，皆菊之黄白瓣也。<br>