&nbsp;&nbsp;&nbsp;&nbsp;魏沂<br><br>&nbsp;&nbsp;&nbsp;&nbsp;越魏沂居近天台。一日，过赤城，仰瀑布，因而彩草实，备药饵，遂深入焉。迨晚，至一林下，见一老叟，红中素服，曳杖而行，有自得意。沂进揖曰：「山深路迷，晚无所之，敢问老丈，此处有旅店乎？」叟曰：「山中安得旅店，老夫敝室甚迩，愿赐光临何如？」沂闻之，欣然从行。穿林涉涧，入一茅屋，藤床石凳，甚整洁焉。茶毕，出豆饭，共沂食之。沂见壁上有轴，轴上有诗。诗云：<br><br>&nbsp;&nbsp;&nbsp;&nbsp;养就丹砂寿算绵，鸡群独出势昂然。<br><br>&nbsp;&nbsp;&nbsp;&nbsp;数声唳月归三岛，几度乘风上九天。<br><br>&nbsp;&nbsp;&nbsp;&nbsp;长夜听琴来蕙帐，清晨觅食在芝田。<br><br>&nbsp;&nbsp;&nbsp;&nbsp;自从华表归来后，沧海桑田几变迁。<br><br>&nbsp;&nbsp;&nbsp;&nbsp;沂读未毕，叟笑曰：「此老夫之自赞也。」沂不喻，止宿其屋。翌日辞归，叟携手送至旧路而别，曰：「君行宜珍重，勿轻回顾。」沂乃缓行，数步而窃回视之，见叟忽然化为白鹤，腾空而去。始忆诗赞为鹤焉。<br><br>&nbsp;&nbsp;&nbsp;&nbsp;陶必行<br><br>&nbsp;&nbsp;&nbsp;&nbsp;陶必行，江湖之逸士也。一日，放舟洞庭，泊于群山之下。是夜月色皎洁，必行豁然吟一绝曰：<br><br>&nbsp;&nbsp;&nbsp;&nbsp;一湖烟水绿于罗，藻凉风起白波。<br><br>&nbsp;&nbsp;&nbsp;&nbsp;是处扁舟归去晚，满篷豪兴月明多。<br><br>&nbsp;&nbsp;&nbsp;&nbsp;吟间，闻岸上笑语声。视之，乃二女子，容色绝美，衣裳甚腴，相与吟诗于沙诸。一锦衣者吟曰：<br><br>&nbsp;&nbsp;&nbsp;&nbsp;采采珍禽世罕俦，天生匹偶得风流。<br><br>&nbsp;&nbsp;&nbsp;&nbsp;丹心不改常同旧，翠羽相辉每共游。<br><br>&nbsp;&nbsp;&nbsp;&nbsp;齐瓦对眠金殿晚，点沙双蹲玉田秋。<br><br>&nbsp;&nbsp;&nbsp;&nbsp;此生莫遣轻离别，交颈成双到白头。<br><br>&nbsp;&nbsp;&nbsp;&nbsp;一素衣者吟曰：<br><br>&nbsp;&nbsp;&nbsp;&nbsp;同盟三五共优游，镇日清闲得自由。<br><br>&nbsp;&nbsp;&nbsp;&nbsp;片雪晴飞红蓼晚，玉衣寒映碧波秋。<br><br>&nbsp;&nbsp;&nbsp;&nbsp;相亲相近来还去，无束无拘没又浮。<br><br>&nbsp;&nbsp;&nbsp;&nbsp;岁暮江湖谁是侣，忘机长伴钓鱼舟。<br><br>&nbsp;&nbsp;&nbsp;&nbsp;必行登岸趋之，二女亦不骇走，乃徐言曰：「先生遨游江湖，曾识妾二人否？」必行曰：「不识。」锦衣者曰：「妾杨氏，此素衣妹欧氏也。」必行曰：「然则何以夜行？」女曰：「妾辈生长于斯。就此玩月博笑耳。」必行挑曰：「予舟中无人，肯过访否？」女欣然从之。乃携手登舟，酌于篷下，极其戏滤。已而就寝，两情甚浓。必行喜而吟曰：「倚翠偎红情最奇，巫山黯黯雨云迷。」二女同声和曰：「风流好似偷香蝶，才过东来又向西。」　　<br><br>&nbsp;&nbsp;&nbsp;&nbsp;天将曙，二女急起，跃舟涉波而去。必行但见一鸳鸯，一白鸥也。<br><br>&nbsp;&nbsp;&nbsp;&nbsp;陈元善<br><br>&nbsp;&nbsp;&nbsp;&nbsp;苏州娄门陈元善，情度潇洒，尤好奉道，常学请仙召将诸术，自称洞真。往来嘉定诸大家，尝寓谈氏。谈氏有一鸡，畜十八年矣。一日，元善与主人语，鸡自庭中飞至其前，舒翅伸颈，遂死于地。<br><br>&nbsp;&nbsp;&nbsp;&nbsp;夜睡书房中，有女子款门笑而入，自称「主人之女，慕君旷达，故来相就。」元善视之，姿色妍丽。问其年，曰「十八矣」。遂留与狎。自是晨往暮来。尝自言属鸡。陈元善所至，女辄随之。每来，元善遂觉昏沉如梦，去则洒然。如是岁余。元善亦疑之，以语谈氏。主人惊曰：「吾家安有此女，是必祟也。且彼云年十八而属鸡，以今岁计之，生肖不合。独吾家所畜鸡，其年十八，得无是乎？」乃用法水符咒以辟之，女来如故。密藏符于怀袖，女辄怒曰：「尔乃疑我！」手反覆扑之，俟符坠地，则夺去。或教以《周易》置裹肚中。女至，扑之再三，终不堕，乃去。<br><br>&nbsp;&nbsp;&nbsp;&nbsp;一夕与数友同宿。数友相戒无睡，以觇其来。忽闻元善梦中有声，视之，见有物凭床，如交合者。讯元善，则遗精矣。众乃大噪逐之。见帐顶一黑团，作鸡声飞去。元善乃结坛，召术士遣之。女来谢曰：「无逐我，我数日将往无锡托生矣。汝送我不可至井亭，惧为井神所收。当送我于野地耳。」如其言，以符水祭物送城外数里荒僻处，自是遂绝。<br><br>&nbsp;&nbsp;&nbsp;&nbsp;令史妻<br><br>&nbsp;&nbsp;&nbsp;&nbsp;唐开元中，户部令史妻有色，得魅疾。家有骏马，恒倍刍秣，而瘦劣愈甚。令史疑之。邻舍胡人，术士也。曰：「马行百里犹倦，况夜夜行千里余乎。」令史益疑。隐身密察，见妻起靓妆，令婢鞍马，临阶御之。婢骑扫帚随后，乘空而去。始大骇，谓胡曰：「信魅疾矣，奈何？」胡令再伺之。<br><br>&nbsp;&nbsp;&nbsp;&nbsp;一夕，令史在堂前幕中，妻还，问婢：「何以有生人气？」婢即以扫帚烛火，遍燃堂庑，令史狼狈入堂大瓮中。须臾复往。婢已烧扫帚，无可骑，仓卒间遂骑大瓮而行。令史在瓮中，惧不敢动。须臾至一处，是山顶林间。供帐幕，宴席甚盛，群饮者七八辈，各有匹偶。宴饮洽昵，良久方散。妻既上马，婢将骑瓮，惊云：「瓮中有人！」妻醉，婢亦醉，推令史出瓮。令史不敢言，妻婢亦不知令史也，仍骑瓮而去。<br><br>&nbsp;&nbsp;&nbsp;&nbsp;及明，四顾无人，但余烟烬而已。乃寻径路，崎岖约数千里，行乞数月而归。妻惊问之，令史以他事远出答之，言不泄而阴谋之胡人。胡曰：「魅已成。伺其再去，可遽缚取，火焚之。」如其言，则闻空中乞命不已。顷之，有苍鹤堕火中焚死。妻疾愈。<br><br>&nbsp;&nbsp;&nbsp;&nbsp;京师女<br><br>&nbsp;&nbsp;&nbsp;&nbsp;京师有民家女，为阴鬼所侵，夕昏朝爽，恒若酗宴。父母延医巫治之，经年不除。乃召朝天宫道士建醮。其女出礼神，道士问：「姐姐见此物作何形？」女曰：「戴赤冠，衣白衣，而腰有赤带，足着褐皮靴。每来，作叩齿声。旦去如飞。问其家所在，但笑而不答。」女退，道士相与论究。俄而群鸡出于庭中，一白而雄者，腰毛赤色，昂昂独立，约重七八斤，盖其女之过关鸡也。道士想像其形，指之而笑曰：「夜与处女为欢者，非汝也耶？」鸡正立凝视，若嗔其言。众告主人曰：「必此物耳。」主人亦悟曰：「此鸡已十二年矣。因其每日上屋、不食，至暮乃下，又不入埘，心窃怪焉。今其然乎。」遂呼童烹之以祭。其夕，女见此怪浴血而至，曰：「我已为汝父害，永不复欢好矣。」连泪言别，女为惨然。明起，神爽复旧。<br><br>&nbsp;&nbsp;&nbsp;&nbsp;刘潜女<br><br>&nbsp;&nbsp;&nbsp;&nbsp;陇右刘潜家富，惟一女美，家养一鹦鹉，能言，此女每日与之言话，后得佛经一卷，鹦鹉念之，或有差误，女必正之。每念此经，女必焚香。忽一日，鹦鹉谓女曰：「开我笼，尔自居之，我当飞去。」女曰：「何谓也？」鹦鹉曰：「人不识尔，我固识尔。尔本与我同偶。尔既托化刘家，今须却还本族，元怪我言。」女惊白于父母。父母遂放鹦鹉飞去，日夜监守其女。后三日，女无故而死。父母惊哭不已。忽见一白鹦鹉，从尸中飞出而去。<br><br>&nbsp;&nbsp;&nbsp;&nbsp;蚍蜉王传<br><br>&nbsp;&nbsp;&nbsp;&nbsp;有徐玄之者，自浙东迁于吴，于立义里居。其宅素有凶怪，玄之利其花木珍异，乃营之。<br><br>&nbsp;&nbsp;&nbsp;&nbsp;月余，夜读书，见武士数百骑，升自床之西南隅，于花坛上置缯缴，纵兵大猎，飞禽走兽，不可胜计。猎讫，有旌旗豹纛，并导骑数百，又自外入至西北隅。有带剑操斧，手执槌镬者，凡数百。挈幄幕帘榻、盘碟鼎筐者，又数百。负器盛陆海之珍味者，又数百。道路往返，奔走探侦者，又数百。玄之熟视转分明。至中军，有错彩信旗，拥帻帧紫衣者，侍从数千。至案之右，有大铁冠执钺前宣言曰：「殿下将欲观渔于紫石潭。其先锋后军及甲士执戈朝勿从。」于是赤帻者下马，与左右数百，升玄之石砚之上，北设红拂庐帐，俄尔。盘榻、幄幕、歌宴、客席毕备。宾旅数十辈，绯紫红绿。执签竽萧管者又数十辈，更歌迭舞，俳优之目，不可尽记。酒数巡上，客有酒容。赤帻顾其左右曰：「索渔具。」复有扯纲网笼罩之类凡数百，齐入砚中。未顷，获小鱼数百千头。赤帻谓诸客曰：「予请为渭滨之业以乐宾。」乃持钧于砚中之南滩，众乐徒歌《春波引》，曲未终，获鲂鲤鳜百余。遽命操促膳，凡数十味，皆馨香不可言。金石丝竹，訇铿齐奏。酒至，赤帻者持杯顾玄之，而谓众宾曰：「吾不习周公礼，不读孔氏书，而贵居王位。今此儒发鬓焦秃，饥色可掬，虽孜孜屹屹，而又奚为。肯折节为吾下卿，亦得陪今日之宴。」玄之忽乃以书卷蒙之，执烛以，一无所见。<br><br>&nbsp;&nbsp;&nbsp;&nbsp;玄之舍卷而寝。方寐间，见披坚执锐者数千骑，自西牖下，分行布伍，号令而至。玄之惊呼仆夫，数骑已至床前。乃宣言曰：「蚍蜉王子猎于羊林之泽，钓于紫石之潭，玄之庸奴，遽自迫胁，士卒溃乱，宫车震惊。既无高共临危之心，须有晋文还国之伐。付大将军龚（&nbsp;）灯追过。」宣讫，以白练系玄之颈，甲士数千罗曳而去，其行迅疾。倏忽加入一城门，观者架扃叠足，凡五六里。又行数里，见子城，入城，有宫阙甚丽。玄之至阶下，有赤衣冠者唱言：「追徐玄之至！」蚍蜉王大怒曰：「服儒服，读儒书，不修前言往行，而敢肆勇凌上。付三事已下议。」乃释缚，引入会议堂。见紫衣冠者十人，玄之遍拜，皆目踞受。所陈设之类，尤炳焕于人间。是时王于以惊恐入心，厥疾弥甚。三事已下议请置肉刑。议状未下，太史令马知玄进状论曰：「伏以王子自不遵轨法，游佚失度，视险如砥，自贻震惊。徐玄之性气不回，博识非浅，况修天爵，难以妖诬。今大王不能度己，反恣胸臆，信彼多士，欲害哲人。窃见云物频兴，怪屡作；市言讹，众情惊疑。昔者秦射巨鱼而衰，殷格猛兽而灭。今大王欲害非类，是蹑殷秦，但恐季世之端自此而起。」王览疏大怒，斩太史马知玄于国门，以令妖言者。是时大雨暴至。草泽臣慰飞上疏曰：「臣闻纵盘游、恣渔猎者位必亡；罪贤臣、戮忠谠者国必丧。伏以王子猎患于绝境，铸祸于幽泉。信任幻徒，荧惑儒士。丧履之戚，所谓自贻。今大王不究湛游之非，反听诡随之议。况知玄是一国之元老，实大朝之世臣。是宜彩其谋，匡此颠仆。全身或止于一谏，犯上未伤于一言；肝胆方期于毕呈，身首俄惊于异处。臣窃见兵书云：『无云而雨者天泣。&nbsp;』今直臣就戮，而天为泣焉。伏恐比干不恨死于当时，知玄恨死于今日。大王又不贷玄之峻法，欲正名于肉刑，是抉眼而观越兵，又在今日。昔者虞以官之奇言为谬，卒并于晋公；吴以伍子胥见为非，果灭于勾践。非敢自周秦悉数，累黩聪明；窃愿以尘埃之卑，少益嵩岳。」王得疏，即拜飞为谏议大夫，追赠太史马知玄为安国大将军，以其子为太史令，赙布帛五百段，米粟各三百&nbsp;。某徐玄之待后进止。于是诣官门进表曰：「伏奉恩制云：『马知玄有殷王于比干之忠贞，有魏中尉辛毗之谏诤。而我亟以用己，昧于知人。焚栋梁于将立大厦之晨，碎舟揖于方济巨川之日。由我不德，致彼非辜。是宜褒赠其亡，赏延于后者。』宸翰忽临，载惊载惧，叩头断号，回心止泣。伏以臣先父臣知玄，学究天人，艺穷历数，因通玄鉴，得居圣朝。当大王彩刍荛之晨，是臣父展嘉谟之日。逆耳之言难听，惊心之说易诛。今蒙恩泽旁临，照此非罪。鸿恩沾洒，犹惊已散之精魂；好爵弥缝，难续不全之腰领。今臣岂可因亡父之诛戮，冒国家之崇荣。报平王既非本心，效怕禹亦非素志。况今天图将变，历数堪忧。伏乞斥臣遐方，免逢丧乱。」王览疏不悦，乃退寝于候雨殿。既寤，宴百执事于凌云台，曰：「朕有嘉梦，能晓之使我心洗然而亮者，赐爵一级。」群臣有司，皆顿首敬听。王曰：「吾梦上帝云：『助尔金，开尔国，展尔疆土，洎南自北，赤玉洎石，以答尔德。』卿等以为如何？」群臣皆拜舞称贺曰：「启邻国之庆也。」飞曰：「大不祥，何庆之有！」王曰：「何谓其然？」熨飞曰：「大王逼胁生人，滞留幽穴，锡兹咎梦，由天怒焉。夫助金者，锄也；开国者，辟也；展疆土者，分裂也；赤玉泊石，与火俱焚也。得非玄之锄吾土，攻吾国，纵火南北，以答系颈之辱乎？」王于是赦玄之之罪，戮方术之徒，自坏其宫以禳厥梦。又以安车送玄之归。才及榻，玄之梦觉，汗流浃洽。<br><br>&nbsp;&nbsp;&nbsp;&nbsp;既明，乃召家童，于西牖掘地五尺余，得蚁穴如三石缶。因纵火焚之，靡有于遗。自此宅不复凶矣。<br><br>&nbsp;&nbsp;&nbsp;&nbsp;木师古<br><br>&nbsp;&nbsp;&nbsp;&nbsp;贞元初，游士木师古，行金陵村落，投古精舍，僧乃送一陋室。师古怒责僧。僧曰：「诚非敢慢也，实因客厅向有妖怪，三十年内，伤三十人矣。是以不敢。」师古不允。僧不得已，令启户洒扫，内之。师古亦自惶惑。遂取箧中便手刀一口，置于床头。寝至二更，忽觉增寒，漂沸风冷，如有扇焉。师古乃抽刀一挥，状如中物，堕声床左。寝至四更，前扇又至，师古亦挥刀如故。僧及侧近天明叩户，师古乃朗言告之。僧徒视床左，则二死蝙蝠也。翅长一尺八寸，珠眼圆大，爪银色。按《神异秘经法》云：「百岁蝙幅，于人口上，服人精气，以求长生。至三百岁，能化人形，飞游诸天。」今据师古能制，神力犹浅，尚且杀人。毙之不亦宜乎。<br><br>&nbsp;&nbsp;&nbsp;&nbsp;科斗郎君<br><br>&nbsp;&nbsp;&nbsp;&nbsp;隋炀帝征辽，十二军尽没，总管（来护）坐法受戮。炀帝欲尽诛其家，子君绰忧惧，与秀才罗巡、罗逖、李万进结为奔友，共亡命。至海州，夜黑迷路，路旁有灯火，因与共趋之。叩门，有一苍头迎拜曰：「此是科斗郎君，姓威，即当府秀才也。」遂启门秉烛，引客入。床塌茵褥甚备，主人辞彩朗然，文辩纷错。自通姓名威污蠖，曰：「污蠖忝以本州乡试，得与足下同声。清宵良会，殊是欣愿。」即命酒洽坐，渐至酣畅，谈谑交至，众所不能及。君绰颇不能平，欲挫之无计，因举觞曰：「请起一令，以座中姓名双声者罚。」乃曰「威污蠖」，众皆柑手大笑，以为得言。污蠖改令曰：「以座中人姓为歌声，自二字至三字。」令曰「罗李、罗来李」。罗巡曰：「君声足比云龙，何玉名之自贬耶？」污蠖曰：「仆久为主司所屈，既后于群士，何异尺蠖于污池乎。」巡曰：&nbsp;「君何氏族？」污蠖曰：「我本出于齐威王，亦犹桓丁之类耳。」既蜗儿举方丈盘至，水陆珍羞，无有不备。君绰等及仆□元不饱饫。夜阑彻烛，连榻而寝。<br><br>&nbsp;&nbsp;&nbsp;&nbsp;迟明叙别，恨怅俱不自胜。君绰等行数里，犹念污蠖，复来昨所，了无人居。惟污池边有大，长数尺。又有鳃螺，皆大异常。方知污蠖及二竖，皆此物也。各呕吐不已，出青泥及污水数升。<br><br>&nbsp;&nbsp;&nbsp;&nbsp;石宪<br><br>&nbsp;&nbsp;&nbsp;&nbsp;长庆二年夏，太原石宪尝商于代北，往雁门关，中途暑盛，但大木下。忽见一僧，蜂目褐衲，谓宪曰：「我庐于五台山之南，有穷林积水，出尘俗甚远，实群憎清暑之地。可偕我游乎？」宪遂与西去。数里，果有穷林积水，群僧在水中。宪怪而问之，僧曰：「此玄阴池。我徒浴于中，以荡炎燠。」引宪环池行。宪独怪群僧在水中，服饰森然，其状貌又无一异者。日暮，僧曰：「可听吾徒之梵音也。」于是宪立池上，群僧即于水中合声而噪。少顷，僧挈手曰：「可与我偕浴于池，慎无畏也。」宪随僧入池，忽觉一身尽冷，噤而战。由是惊悟，因亟趋于大木下。衣湿寒栗，抵宿村舍。<br><br>&nbsp;&nbsp;&nbsp;&nbsp;明日，往寻之，果有玄阴池，穷林积水，其蛙甚多。宪曰：「此能易形以惑人，岂非怪乎。」乃尽杀之而去。<br><br>&nbsp;&nbsp;&nbsp;&nbsp;蝎魔<br><br>&nbsp;&nbsp;&nbsp;&nbsp;西安有蝎魔寺，塑大蝎于栋间。相传国初有女子，素不慧。病死复生，遂明敏，以文史知名。时有布政适丧偶，娶之。后布政方视事，使阍人入谒夫人。夫人不应，但见老蝎大如车轮，卧于榻。阍出以白，布政怒叱之。阍请曰：「他日相公下堂，愿无发声，必可见也。」如其言，果见老蝎伏榻上，展转间，又成好女子矣。是夕人定，乃出拜灯下曰：「妾本蝎魔。所以夤缘见公者，非敢为幻惑，欲有求耳。公不终拒，乃也输情。」许之。乃曰：「我昔为魔，得罪冥道，赖观音大士救拔免死。因假女尸为人，获侍左右。觊公建一像宇，以报大士之德耳。今丑迹已彰，幸公哀怜。」布政颔之，女子遂隐。他日命司建寺，至今存焉。<br><br>&nbsp;&nbsp;&nbsp;&nbsp;王双<br><br>&nbsp;&nbsp;&nbsp;&nbsp;宋文帝元嘉初，盂州王双，忽不欲见明。常取水沃地，覆以菰，荐席眠焉。恒称：「有女着青裙白，来就寝。」荐下常历历有声。发之，有青色白缨（颈）蚯蚓，长二尺许。<br><br>&nbsp;&nbsp;&nbsp;&nbsp;朱诞给使<br><br>&nbsp;&nbsp;&nbsp;&nbsp;淮南朱诞，字永长，吴孙皓时，为建安太守。有给使疑妻为人所奸者，隐身穿壁窥之，见妻遥瞻树上笑语。给使仰视树上，有青衣少年人。给使射之，化为鸣蝉，其大如箕，翔然飞去。给使怪其故。<br><br>&nbsp;&nbsp;&nbsp;&nbsp;后又见二儿于陌上相语曰：「何以久不见兄？」答曰：「为人所射，病耳。赖朱府君梁上膏以敷之，然后得愈。」给使乃白诞曰：「人盗君膏药，颇知之否？」诞曰：「吾膏久致梁上，人安盗之。」给使请诞视之。视之封如故。给使曰：「试开之。」则膏已去过半，掊刮趾迹存焉。诞奇而问之，给使具告。自是树间之人亦绝迹矣。<br><br>&nbsp;&nbsp;&nbsp;&nbsp;瘦腰郎君<br><br>&nbsp;&nbsp;&nbsp;&nbsp;天宝中，桃源女子足甚小，因呼名吴寸趾。夜恒梦与书生合。问其姓氏，曰：「仆瘦腰郎君也。」始而梦，久之若非梦矣。一日昼寝，书生忽入帐，既合而去，出户渐小，化蜂飞入花丛中。女取而养之。自后恒引蜜蜂至，甚众。后女家竟以作蜜，富甲里中。<br>