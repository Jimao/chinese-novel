断云： <br><br>　　袁仆难消雍一根，张家苦狱竟能伸。<br>　　包公千载声名下，脱此深冤孰不怜？<br><br>话说西京离城五里，地名永安镇，有一人姓张名瑞，家极富实，有东西两庄，积谷甚广，娶城中杨安之女为妻。杨氏贤惠，处家有法，长幼听从，呼令无违。杨氏生一女名兆娘，聪明貌美，针指精通，父母甚爱惜之，常言此女须得一佳婿方肯许聘，年十五尚未适人。张瑞有二仆人，一姓袁，一姓雍。雍仆敦厚而勤于事，袁仆刁诈而卖弄其主。一日，因怒于张，被张逐出之。袁疑是雍一献谗于主人故遭遣，遂甚恨于雍，每思以仇报之。忽一日，张瑞因庄所回家，感重疾甚紧，服药无效。延十数日，张自量不保，唤杨氏近前嘱云：“我无男子，只有女儿，年已长大，或我不起之后，当即适人，休留在家而致忧虑。雍一为人小心勤事，家务委之亦可。”言罢而卒。杨氏不胜哀痛，收敛殡讫，作完功果之后，杨氏便令里妪与女儿议亲。兆娘闻知，抱母哭云：“吾父过未周年，且无别兄弟，今便将女儿出适，母亲靠着谁人？女儿缘法还在，愿在家陪侍母亲，再过一二年出嫁未迟。”母怜其言，遂息是议。<br><br>时光似箭，日月如梭，张某已过又是三四个月，家下事务，出入苗租，尽是雍仆交理。雍愈自紧密，不负主人嘱托。<br><br>杨氏亦无疑虑。正值纳粮之际，雍一见杨氏，说知整备银两秤官。杨氏取钱一箧与雍入城找银。雍一领受，待次日方去。适杨氏亲戚有请，杨氏携女同赴席。袁仆知得杨氏已出，抵暮入其家欲盗彼之物，径进里面舍房中，撞见雍一在床上打点钱贯，袁仆怒恨起来，指道：“尔让主人逐我出去，尔今把持家业，是何道理？”就拔出一把尖刀来杀之，雍一措手不及，肋下被伤一刀，气遂绝矣。袁仆摸取钱贯于箧中，急走回来，并无人知觉。<br><br>比及杨氏饮酒而归，唤雍一时不见，进房中寻觅，见被人杀死在地。杨氏大惊，哭对女云：“张门何大不幸，丈夫才死，雍一又被人杀死，惹出其祸，怎生伸理？”其女亦哭。邻人知之，甚疑雍一死得不明。当下有庄佃汪某，乃往日张之仇人也，闻是事，告首于洪御史。洪拘其母女并仆婢十数人审问。<br><br>杨氏哭诉不知杀死情由，汪指称其母女与人通奸，雍一妒奸，故被奸夫所杀。洪信之，勘令其招。杨氏不肯诬服，连年不决，累死者数人，而其母女被拷打身无完肤，家私消乏。兆娘不胜其苦，对母日：“女旦夕死矣，只恨无人顾视母亲，不能即决，此冤难明，当直之于神。母不可诬服招认，以丧名节。”言罢，其母呜咽不止。次日兆娘果死，杨氏伤感甚至，亦欲自尽之计，狱中多人皆慰劝之，方得不死。<br><br>次年洪已迁去，而包公来按西京。杨氏狱中闻知，重贿狱官，得出陈诉于拯。拯根勘其事，拘邻里问之，皆言雍一之死未知是谁所杀，然杨氏母女确无污行，可怜其死者不下数人矣。拯亦疑之。次日斋戒祷于城隍司云：“今有杨氏疑狱，连年不决，其有冤情，当以梦应我，为之明理。”祷罢回衙。是夜拯秉烛于寝室，未及二更，一阵风过，吹得烛影不明。拯作睡非睡，起身视之，仿佛见窗外有一黑猿在立。拯叱问曰：“是谁来此？”猿应云：“特来证杨氏之狱。”拯即开窗看时，四下安静，悄无人声，不见了那猿。拯沉吟半响，计上心来。<br><br>次日清早，升堂取出杨氏一干人问之云：“尔家曾有姓袁人否？”杨氏答云：“妾丈夫在日，有走仆姓袁，已逐于外数年，别无姓袁者矣。”拯即差公牌拘得袁仆到衙勘问。袁仆不肯招认。拯又差人于袁家搜取其物，都将得来看。公牌至其家，搜得箧一个，内有余钱数贯，持来见拯。拯未及问，杨氏认箧箱是当日付与雍一盛钱找银秤粮之物。拯审得明白，乃问袁云：“杀死人者是汝，尚何抵赖，干累于众？”因令取长枷监于狱中根勘。袁仆不能隐，只得吐实，供出谋杀情由。拯叠成文案，问袁处死，汪某诬陷良人，决配远恶州郡之军，遂放出杨氏与一干人，皆感谢而去。西京传播此狱若非包公之来，雍一之冤焉能得明，而杨氏虽不肯诬服，况被累死于狱中必矣。天眼恢恢，报应不昧，使是疑狱决于包公之案，何其神哉。