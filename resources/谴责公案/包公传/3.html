断云： <br><br>　　还钗守节实堪夸，情动西厢心意邪。<br>　　包公一判猿猴事，前度贞良不足佳。<br><br>话说仁宗康定年间，东京有周安者，字以宁，家中巨富，名冠京省。娶妻汪氏，夫妇相敬如宾，敦尚义礼，奉事父母以孝。当时夫妇年近二旬，尚未有子。因家丰富，并无外慕，终日与汪氏宴乐。一日，周安忽得重疾，医莫能效，展转年余，更至危急。<br><br>周安料不能起，自思家有父母在堂，无他兄弟奉养终身，忧念垂泪而已。汪氏乃问之曰：“贤夫今罹重疾，正宜宽心养性，勿致他虑，则疾病可以渐安，不至在于危笃矣，奈何以谁为虑，以至忧伤之极也？”周安闻言，含泪对曰：“吾幼读《孟子》，有云：不孝有三，无后为大。兼以家有父母，倘或有长短之时，贤妻必然再嫁，必不为我守节，父母必至失所，吾心安得不忧也。”汪氏悯然大戚曰：“君家丰富，妾所愿欲。妾今与君不幸无子者，亦皆前生注定耳。妾自思，君之父母，亦妾之父母也，倘有不然之际，妾与君誓守节操，侍奉舅姑以尽天年，妾之愿也。奈何疑妾再嫁，以致无益之悲乎！”<br><br>言罢又一月之间，周安之疾愈加沉笃。父母咸在，举家环守而泣。安自疑妻必难守节，遂令人唤其知友姓吴者至其家。<br><br>安乃对父母及妻汪氏曰：“我有心事，久忍不言，但今目下将危永别，故告与父母妻子及外父知之。今吴知友者，为人忠厚朴实，尚未娶妻，待我没后，令其赘入我家，是我父母丧子而有子，妻之亡夫而得夫矣。虽于礼教有碍，其于我心则为万幸也。倘有一人不从，使我孝义不伸，九泉之下，永为抱恨之鬼也。”众人亦目相视，俱不敢言。而吴知友径至安前答曰：“仁兄之言大有深意，敢不从命？但恐过日有变，即令宜取何物对众与我以为信约？”安遂呼妻汪氏近床，亲自取其髻上银钗一支与吴知友，曰：“若事有变，持此银钗去官告之。”吴得钗痛哭，拜辞而去。举家皆以大哭，汪氏亦随众而哭，别无异言，众以为怪。至是夜周安卒于其家。汪氏致丧设莫，哀恸特甚，昼夜号哭，水浆不入口，无复人形。<br><br>敛后，吴知友遂设祭仪，乃携一客请以为文祭之。其文曰：维某年九月庚子朔，越十有四日庚子，友弟吴某谨以清酌之奠致祭于仁兄周公以宁之灵，曰：惟灵秉一元之正气，感二人之英华，有德有才，多知多学，奈何遽尔，天不假年，奄弃长往，使其父母在堂，不尽劬劳之恨；幼妻居室，痛无继嗣之依。出意外之思，托不尽之谋于我；处世上之常，报终身之义于君。虽承重寄之言，敢犯五伦之叙？是以求人济事，变礼从权。今者谨举子友某某，乃予素期之管子，堪以代仆。孝父母必体公心，待家室必如公议。忆恐引荐非人，灵其监察，呜呼！哀哉！伏惟尚享。<br><br>吴知友祭告毕，乃请客于周安之父母及诸亲邻曰：“此人姓张名代，乃予友也，现今在学生员，亦未有室。其才德淳良，盖尚义之士也，堪赘府上，以奉孝养。其诚谨终始，必胜他人。然我之见用光也乃一时权变，某虽不才，岂敢乱朋友之伦，败叔嫂之分？此是狗彘之不为也。适间祭文，备以告祝，恭乞父母、尊嫂容允，以成亡兄之愿。”举家皆以为全美。惟汪氏告舅姑曰：“前日所言，使我犯吴叔，非人所为。今携来之人，素非亲知，妾但知为夫守节，孝养舅姑，前日之钗，今当退还，随吴叔另娶；若使妾招赘他人，妾实有死而已，不愿为此事也。”吴知友见其言辞贞烈，遂交还原钗，亦不敢有异议而退。汪氏自此秉节奉事舅姑年老，殡葬已讫，庭无间言。<br><br>乡老亲邻，多上其事。州府县官皆赐旌表，竖立牌坊以表其节。时有过往官员，皆至其家拜谒旌表。县官有诗一首，题其节曰：     <br><br>　　三十余龄别藁砧，庭兰青色又添深。<br>　　篮溪水滞难声恨，石桥乌啼阜岛喑。<br>　　髡彼两髦为我特，至坚一操挽人心。<br>　　不堪风雨潇潇夜，吩咐窗前草自吟。不觉光阴似箭，日月如梭。汪氏家养有一雄猴，遂以彩衣与其穿着，锁在庭柱之下日久。忽一日，街坊上做戏子弟搬演《西厢》故事，亲邻邀请汪氏观之。汪氏不觉害了念头，欲动情胜。至晚到家，无人在侧，情不能忍。偶见雄猴，即以手弄其阳物，消其欲情。谁知物类亦有人性，即与汪氏行其云雨。<br><br>自此之后，犹如夫妇一般，亲邻绝无知者。<br><br>一日，包公钦奉仁宗天子按临访察，乃至其家拜谒，观见汪氏脸带桃花之色，不信其有守节之操，乃访亲邻问之，审得只养有一猴。包公即唤张龙、赵虎，直往汪氏之家，将雄猴拘锁于府堂庭柱之上，约十余日。街坊人等俱不晓其故。次日包公唤张龙、赵虎，吩咐前往汪氏之家，请汪氏诣府堂来见包公。又吩咐，若汪氏到府堂之时，汝可将雄猴放锁，看他如何行事。二人各听吩咐而去。不多时间，张龙唤得汪氏到府堂跪下。赵虎即便将雄猴放锁。只见那猴见汪氏来到，喜不自胜，就将汪氏搂抱，裂衣行事。包公见了大怒，骂道：“你这淫泼妇，守得好节！缘何与异类为偶？”遂即唤张龙、赵虎，将坊牌拆倒，复将汪氏家产籍没于官。汪氏自思，只因看搬演《西厢》故事，错了念头，可惜前功尽废，羞愧难藏，回家自缢身死。此亦可以为守节不终者之戒。