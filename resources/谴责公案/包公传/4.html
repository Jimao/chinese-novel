断云： <br><br><br>　　张明为客到东京，好色心邪惹怪精。<br>　　包公除斩妖狐后，自是人间得太平。<br><br>话说仁宗宝元年间，包公在东京之日，适属县有姓张名明字晦之者，年二十岁，美姿容，善赋诗，尚未娶有室也。因在家安闲无事，父母命其收拾资本，出外为商。偶到东京而回，未及至家，泊船于岸。是夜月明如昼，明不能寐，披襟闲行，遂吟一绝云：<br><br>　　荇带浦芽望欲迷，白鸥来往傍人飞。<br>　　水边苔石青青色，明月芦花满钓矶。<br><br>当日张明吟罢，俄然见一美人，望月而拜。拜罢，遂吟诗一首云：<br><br>　　拜月下高堂，满身风露凉。<br>　　曲栏人语静，银鸭自焚香。<br><br>又曰：<br><br>　　昨宵拜月月似镰，今宵拜月月如弦。<br>　　直须拜得月满轮，应与嫦娥得相见。<br>　　嫦娥孤凄妾亦孤，桂花凉影堕冰壶。<br>　　年年空习羽衣曲，不省三更再遇无。<br><br>美人吟毕，张明悦其美貌，遂趋前问日：“娘子何如而拜月也？”美人笑而答曰：“妾见物类尚且成双，吟此拜月之诗，意欲得一佳婿耳。”明曰：“娘子所愿何如？”美人曰：“妾意得婿如君，则妾之愿足矣，岂有外慕之心乎？”明见美人所言投机，遂乃喜不自胜，言曰：“世之姻缘有难遇而易合者，今宵是也。娘子若不弃，当与娘子偕至予舟同饮合卺之酒，可乎？”美人见明言此，全无难色，欣然与其登舟，相与对月而酌。既而与张明交会，极尽欢娱之美。次日明促舟回家，同美人拜见父母宗族。问张明何处得此美人，明答以娶某处良家之女。<br><br>美人自入明家，勤纺织，缝衣裳，事舅姑。处宗族以睦，接邻里以和，待奴仆以恕，交妯娌以义，上下内外，皆得欢心，咸称其得贤内助焉。时包公因革猴节妇坊牌，案临属县，偶见其家有黑气冲天而起。包公即唤左右停止其处，请其宅左右问其故。包公曰：“此间有妖气，吾当往除之。”众皆骇异。<br><br>先是美人泣谓明曰：“三日后大难已迫，妾必死矣。”明惊问其故，美人蔽而不言，惟曰：“君不忘妾情，此诚意外之望也。”凡四日而包公倏到，伏剑登门，观者罢市，美人惊愕失措，将欲趋避。包公以照魔镜略照，知其为狐，遂乃大叱之曰：“妖狐安往！”美人俯于地，泣吟一律曰：　　一自当年假虎威，山中百兽莫能欺。<br>　　听水潇潇玄冬冱，走野茫茫黑夜啼。<br>　　千岁变时成美女，五更啼处学婴儿。<br>　　方今圣主无为治，九尾呈样定有期。<br><br>美女吟毕，包公判曰：“汝乃异类，何得迷人？”即令李虎挥剑斩之，乃一狐耳。复唤张明问其来历。张明即以因商于外，泊舟得之前言说了。包公曰：“此妖孽如此，若非吾到此除之，则尔亦不免耗散其精神矣。”张明再拜，致谢包公之神明莫及。而明后遂无恙而终。此可以为心邪好色者之戒矣！