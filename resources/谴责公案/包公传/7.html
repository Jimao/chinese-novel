判云： <br><br>　　陈妻密计毒三人，卫妾含冤对拯伸。<br>　　天不容奸惟速报，驱陈作彘儆人心。<br><br>话说江州德化县，有一人姓冯名叟，家颇饶裕。其妻陈氏貌美无子，侧室卫氏生有二儿。陈氏自思己无所出，诚恐一旦色衰爱弛，家中不赀之产皆妾所有，心怀不平，每存妒害，无衅可乘。<br><br>一日，冯叟自思：“家有余资，若不出外营为，则亦不免为守钱虏耳。”乃谋置货物远行，出往四川经营买卖。冯叟临行嘱妻陈氏善视二子，陈氏口中亦只应唯而已。<br><br>时值中秋，陈氏诒赏月之故，即于南楼设下一宴，召卫氏及二于同来南楼上会饮。陈氏先置鸩毒放在酒中，举杯嘱托卫氏日：“我无所出，幸汝有子，则家业我当与汝共也。他日年老之时，惟托汝母子维持，故此一杯之酒，预为我身后之意焉耳。”卫氏辞不敢当，于是母子痛饮，尽欢而罢。是夜药发，卫氏母子七窍流血，相继而死。时卫氏年二十五，长子年五岁，次子三岁而已。当时亲邻大小皆莫知其故，陈氏乃诈言因暴疾而死，闻者无不伤感。陈氏又诈哭之尽哀，以礼送葬。已而冯叟在外，一日忽得一梦，梦见卫氏引二儿泣诉其故。意欲收拾回家，怎奈因货物未脱，不能如愿，是以且信且疑，郁郁不悦。<br><br>将及三年，适正值包公访察按临其地，下马升厅，正坐之间，忽然阶前一道黑气冲天，须臾不见天日。晡时虽散，仍乃不大明朗。包公心甚疑其必有冤枉。是夜左右点起灯烛，包公困倦，伏几而卧。夜至三更，忽见一女子，生得姿容美丽，披头散发，两手牵引二子，哭哭啼啼，跪至阶下。包公问曰：“汝这妇人，住居何处？姓甚名谁？手牵二子，到此有何冤枉？一一道来，吾当与汝伸雪屈情。”妇人泣曰：“妾乃江州卫氏母子也。因夫冯叟远往四川经商，主母陈氏中秋置鸩酒杀妾三人，冤魂不散。幸蒙相公按临敝邑，故特哀告，望乞垂怜，代雪冤苦，则妾母子九泉之下，虽死犹生也。”说罢悲鸣不已，移时再拜而退。<br><br>次日，包公即唤郑强、薛霸，拘拿陈氏，当厅审勘。包公曰：“妾子即汝子一般，何得心怀妒忌，害及三命？绝夫之嗣，莫大之罪，又将焉逃？”陈氏悔服无语，包公就拟断凌迟处死。<br><br>后阅五载，冯叟回归。家畜大母彘，岁生数子，获利数倍，将欲售之于屠，忽作人言曰：“我即君之妻陈氏也。平日妒忌，杀妾母子，况受君之恩，绝君之嗣，虽蒙包公断后，上天犹不肯宥妾，复行罪罚，作为母彘。今偿君债将满，未免千刀之报。为我传语世妇：孝奉公姑，和睦妯娌，勿专家事，抗拒夫子；勿存妒悍，欺制妾媵。否则，他日之报即我之报也。<br><br>大抵水性吝啬，因见自身无子，妾婢有子，家之所有，彼独占享，遂怀嫉忌，潜蓄不仁。殊不知不孝有三，无后为大，损妾之子，乃绝夫之嗣也。妇人但顾目前，不思身后，其得罪天也不亦大乎！故为母彘警省世人，毋效我之所为而贻臭于世矣。”<br><br>远近闻之，肩摩踵接，皆欲竞观，其门为市。当时有歌一篇以继之曰：<br><br>　　江舟陈氏冯家妇，挚悍狐狡恣嫉妒。<br>　　劳劳长舌牝鸡晨，废驰三纲全不顾。<br>　　一身无子可奈何？徐卿有庆偏房多。<br>　　不思无后绝夫祀，闺中旦夕操干戈。<br>　　景届中秋月轮皎，南楼玩月存奸狡。<br>　　金杯倾鸩裂肺肠，玉山顷刻房中倒。<br>　　荧惑亲邻暴疾亡，夫君况是居他方。<br>　　讵意冤魂诉包老，拟断报应死幽冥。<br>　　公哉天公复报应，陈氏自作还自承。<br>　　数年罚为一母彘，终朝偿夫冯门庭。<br>　　忽作人言劝世俗，妇人切莫存奸毒。<br>　　我因妒悍欲专房，至今尚是糟糠畜。<br>　　聊作短歌列公案，事虽虚言日还真。<br>　　为恶不如为善好，叮咛告戒闺中人。