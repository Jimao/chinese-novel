
　　淳安县西乡有一妇，八十余，姓曹，其夫姓谢，蚤死，妇嫠处。忽夜被人杀死，经两月莅者莫能察。公拘邻族至，询历皆曰：“不知。”因问妇死前有何举动？曰：“但放谷，而姑侄张珏求粜不与，且詈之耳。”公曰：“是也。”令捕之口无，拘珏母妻至，母曰：“岁荒，珏出祟也。”曰：“持钱几何？谁所与口？”曰：“叔守礼与钱三百文。”拘守礼至，绐之曰：“珏杀人，而汝给钱，又令逃去。其母已谓汝知情也。”守礼已具状，有“疑珏杀人”之语。其家相距二里许，因遣其妻先归，后遣其母继往，中间令人挑妻曰：“母已谓杀人事，汝知也。”妻恚且惧，语渐，因得其“杀人之夜，珏归，身作血腥，鞋污相易而出”诸语。即自远捕珏得之，一见输服，尚有妇金簪一对，并见其凶器等物俱在，狱始成。<br> 
　　告黑夜杀死人命<br> 
　　告状人曹贵，告为杀死人命事。痛姊居孀无子，独自嫠处三十余年，存有赡银二十两。岂恶张珏，系姊亲姑之子，闯知存有赡银，屡行盗窃不遂。前月十八夜，邀众持刃，将氏杀死，家财尽行搬走。似此不法，人命干天，乞提正典。上告。<br> 
　　诉<br> 
　　诉状人张珏，诉为烛电冤诬事。切身买卖佣活，远久在外。祸因年荒，曹氏放谷，身与求粜，合口归家，即往外收帐，并未在家。殊仇曹贵，架言“曹氏是珏杀死”，不思荒年饥岁，奸恶成风，难坐是珏果杀，情实诬谄。乞天严办。上诉。<br> 
　　海公判<br> 
　　审得曹氏，存得赡银二十两，张珏窥见，思盗之心亦有之也。兹今年荒，曹氏放谷，求粜不肯者亦是也。然求粜不与者，细事也。执仇乘机劫杀者，则罪重矣。即云荒岁饥年，贼风并事，劫杀之罪，难坐尔身，则伊所带之金簪、首饰从何而来？合拟大辟，毋得他辞。
