
　　淳安县宝坻乡有一杨咸，其兄成构危疾，泣谓咸曰：“我病必不起，有金二千两。子幼，必不能守，汝可有之。俟儿长，给半可也。”后背兄命，尽匿不与侄。成妻诉于邑，海公迟滞未决。适获盗至，其盗见咸即曰：“此人故吾偶，今暴富，皆盗资也。”咸急呼曰：“吾资，出亡兄所寄。非盗者。”公曰：“已知汝匿兄金，第虑汝不服，故令盗言耳。”遂尺产给成子。<br> 
　　告欺死瞒生<br> 
　　告状妇卢氏，告为欺死霸占事。缘夫与叔同爨，叔身外游，夫耕供家。夫病将危，产业、金子尽付恶叔掌管。岂恶欺夫死儿幼，即行分异，家业悉被吞占，族长可证。原既兄托苦乐宜均，何欺死瞒生，将业悉霸，今又逐身外居？号天情惨，粘单上告。<br> 
　　诉<br> 
　　诉状人姚氏，诉为冤诬事。逆子饶清，恃尊无伦，污蔑继母，中之丑、痛不可言。身配于财，恰尽乃事，闺门整肉，肃以承托。及今长成，反捏霸吞伊业，恩将仇陷，情实诬耸。若有欺幼吞占事情，罪甘斩首。上诉。<br> 
　　海公判<br> 
　　审得杨成，因子幼，而己病欲危，乃给金二千两，付弟杨咸掌管，亦成为家延之计也。乃咸枭利霸为己业，非欺死瞒幼者乎？既承兄托，当恤寡怜孤，家业均半则可，胡何言兄未置片土，实系己业，与嫂侄无干而逐之外居者，诚何心也？则当以侄犹子比儿，即叔之田产，亦当三分之一，而况系己父所置之业乎？合给还侄如律。取供。
