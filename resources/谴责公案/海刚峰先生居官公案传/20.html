
　　台州府临海县一富民谢德，女聘儒生杨谟。生贫，德遂寒盟。告县，县受赂不为理。生径奔省，往公处告，哀恳于公：“老爷德政，人称神明。谟被抑不获伸，所以奔诉，忍不引手为寒儒雪不平乎？”公沉思，忽变色曰：“尔本巨盗，尚敢赖婚，杖之二十，送狱。”左右大骇，不测其故。公令快手临海邑逮谢德，并媒证言。前获江洋大盗，报有杨谟名，赃物藏谢德家。密谕杨谟无恐，调治杖疮。谢德至，诉曰：“婿自为盗，前已告官离婚。民虽家计粗足，实由勤俭，非窝盗也”公曰：“吾固知若非窝盗者，赃虽虚，岂无聘礼可赔？还之，尔女别嫁可也：”谢德喜，而言纳金。杨谟不伏，曰：“本期雪冤，反遭诬枉。既夺我妻，伏陷我命。”称冤不已。公曰：“尔为盗，罪在不赦，纵得妻，将安用之？”生哀泣曰：“妻不敢望，但愿一见之足矣。”公谓德曰：“汝可备一祭礼，令尔女就奠狱中，庶彼甘心。”女至，公择生破其械，授之衣冠，唤吏具花烛，令生、女即公厅成亲。公好谓谢德曰：“婿本读书人，尔女嫁之亦不忝矣。故恕尔悔婚之罪。”仍以前纳之金，给生为资装。生与女，拜谢而去。<br> 
　　告退亲<br> 
　　告状人杨谟，告为乱法折亲事。身幼议配桂英，媒书可证。胡谢德盛衰易志，向富离贫、前四月引身上门，勒写退书，遣女另嫁。切思夷邦且重匹偶，中国可坏彝伦？姻盟可毁，王法无凭，号天整究。上告。<br> 
　　诉<br> 
　　诉状人谢德，诉为超豁女命事。身女许配杨谟，终身仰望。讵伊父死未几，倾家赌嫖，现今田不尽留，瓦无片蓄。婿非肖子，女矢二天，退礼休亲，虑孤女望。上诉。<br> 
　　海公判<br> 
　　谢德之女，既配杨谟为妻，金镞可朽，名不可谕也。德之嫖赌，任属泰山，胡不招赘于家，而箝其放心乎？乃若逼写退书，遣女另嫁，此又坏法乱纪，播中国之丑声，俾夷狄之人笑也。虽然，夫之不幸，妾之不幸，纵使杨谟消乏、亦桂英之数期矣，夫复何恨？若依谢德，是坏萧何。
