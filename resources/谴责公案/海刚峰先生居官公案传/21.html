
　　金华府金华县，有一富家汪大婚娶，邻有为盗者，亦随戚友往贺。席散，盗乘闹闯入，伏新婚床下，盗其金银首饰。富家疑昨席散，未见支德。德出，彼被盗也。告于公，逮掠不伏。公沉思，乃书一“金”字于盗掌中，曰：“果尔耶，字当自灭，若非尔盗，字当在。”令之起立一边。公乃令一明白会干事的隶，去拘其妻至仪门。海公问盗曰：“‘金’字在乎？”盗曰：“在。”隶语其妻曰：“尔夫已招矣，说金子还在。”妻惊讶间，公复问盗：“‘金’在否？”盗又答：“‘金’字尚在。”其妻以为夫果服也，归取所盗之物，付隶呈于公。公以示盗，乃伏于法。<br> 
　　告窃盗<br> 
　　告状人汪大，告为殄盗安民事。仇邻支观德，闯身代子完娶，乘闹入室藏躲，于本月十七日二更时分突出，家财皆什物件盗去一空。乞天拘究，追偿财物，除害安民。上告。<br> 
　　诉<br> 
　　诉状人支观德，诉为烛奸远害事。德素守分，毫不非为奸口，被贼搜诬德身。伊家婚娶，德本致贺，实为好意，岂有行盗之心？况且伊家人众业杂，独指德一人，白昼黑天，有何赃证？伏乞仁台作主，臂冤善。上诉。<br> 
　　海公判<br> 
　　支观德不务本，不逐末，行检以启人疑，作保头、作赌局，盗贼之徒，所由决矣。既知相贺之礼，胡何乘机藏避？非伊窃者，谁也？汪大岂是诬讼哉？姑拟不合。原赃给还失主。
