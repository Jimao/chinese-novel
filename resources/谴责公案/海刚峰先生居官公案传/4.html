
　　淳安县王福与侄妇通奸，侄稳知，持刀以待，而福反杀侄。杀后始大惧，与二子谋曰：“事已如此，无抵必死。适次子妇在家，必杀之，以两奸闻，则祸脱，而更为娶妇，犹不失妇也。”次子是之，而持刀股栗不前。乃长子以救父，奋杀之。于是，以两首诣邑，称杀奸云。公一见即曰：“双奸则杀必一时，今尸色有鲜陈，必诈也。”参错诘问，对尽支离。刑之，遂得其真。以父及长子、侄妇成狱，旌表次子之妇、为之立庙致祭。<br> 
　　告强奸寡妇<br> 
　　告状人周氏，告为强奸寡妇事。夫丧抚孤，柏舟矢志，不料邻恶兽心吴甲，夜潜入卧室，逞凶强奸，当氏喊邻，罄将首饰掳去。奸心不遂，则行盗心。生死含冤，无路控诉，冒恳天台，乞殄刁风。上告。<br> 
　　诉<br> 
　　诉状入吴甲，诉为平空陷事。吴甲与周氏切近邻右，有患旦夕即救。不料周氏夫翁远出，半夜被盗，妇醒叫喊，甲即率众旧身赶捉，无踪。周氏惧夫谴责不谨，反捏救盗为盗。切思守望相助，胡越尚且有难则救，似此平空黑冤，乞诉断劈奸。上诉。<br> 
　　海公判<br> 
　　审得吴甲与周氏切邻，见妇孀姿，氵㸒心久蓄。一日瞰伊家中无人，半夜本来逼奸恣欲，岂妇不从，见财起心，执财而去是实。盖欲以财为媒，料妇心畏夫翁，必俏地索财，就中可行奸计。况前后东西，俱有邻人，安得吴甲独救？此事不烛而自明矣。合拟满徒，以惩恶行。
