
　　绍兴府会稽县东街，有富子姓陶名厥，盛服往市，经楼下，楼上有妇倾浴汤，误溅富子衣服。富子怒目妇，妇含笑巽谢。富于仰见妇色艳丽，乃回嗅，相揖而别。归而慕之，无由得之可谐，思久成疾。母爱子，私问致疾之由，子以实对，母深为子危，假以贸物，见妇人而亲密，乘间以诚告曰：“吾夫妇老年止生一于，倘蒙怜救，誓当厚报。”妇怜之，与曰：“吾夫某日当往外，昏时郎可至。”如期而往。妇匿之楼上，且安置翁姑闭门户，登楼，子已死于妇床矣。盖久疾体弱，又惊喜交集故也。妇惊，呼翁姑见之，翁惧累自缢，姑亦惊悸死。邻人报其夫，执妇赴官。富子母，次早至，拟迎子归，适逢斯祸，奔归告厥父。父曰：“是吾子之罪，非妇之过也，吾当救之。”诣海公曰：“此吾子不才致此，大祸延及妇之翁姑。民颇有赀产，今愿备衣棺，殓葬三尸，家赀付姚庆夫妇。乞贳此狱，以什无辜。”公从其请，判令庆夫妇承富民家，而赡其老。<br> 
　　夫首妻谋杀奸夫赫死翁姑<br> 
　　首告人姚庆，状首为谋奸累死事。氵㸒妾胡氏，龌龊氵㸒贱，恣肆匪彝，闺门有亏，窝藏富于陶厥通奸，囚奸触詈致死，庆父被赫身死，母惧又亡。氵㸒贱恶妇，耻笑乡，累死翁姑二命，情实号然，乞天正法。首告。<br> 
　　陶珠出告救胡氏<br> 
　　告状人陶珠，告为乞恩宥冤活命事。理可以正公偏，不无曲直，罪可以惩恶逆，不无冤枉。姚庆具告台下，谓“妻谋奸，赫死公姑二命”，情由民子陶厥，命笃而死于庆家。庆之父母见尸，俱赫身死，其倩实非于胡氏之罪，乃系民子不良所致。民甘殡殓三尸，家赀均分姚庆夫妇赡老。恳天恩豁释究。上告。<br> 
　　海公判<br> 
　　审得陶厥所死姚庆之家，为色所丧，其躯何借之耶？姚庆父母悸之，双双自尽者，亦非冤也。今据陶珠所告，乃为罪系厥所致。其不忍罪冤胡氏，而告以首明者，亦公心之议也。又致棺殓葬三骸，家赀给庆夫妇赡老。陶珠，诚厚道也哉。既谓“陶厥病笃”，胡氏合无罪矣。
