
　　金华府永康县，有一妇姓秦，嫁夫姓柳名清。一日，妇往母家，乘骡渡水，偶遇一刘进生，亦乘一骡至，结之曰：“骡性烈，至中流跳必堕溺，我驴驯，相易以度，抵岸各乘己者。”妇信之。及岸，进生鞭骡急往，不可追。妇归，其夫柳清以为妇有他奸，挞妇几死，乃赴公处，告求出妇。公无所问，但曰：“启衅者驴也，可牵来。”既至，既命系之廊柱，禁争刍水三日。纵之，而卒随后往视。其骡果归进生家。卒报之公，然公令即逮骡主至，询，遂以杖之。<br> 
　　告奸易骡<br> 
　　告状人柳清，告为调妻劫抢事。切妻秦氏，于母家归，路遇凶恶刘进生，见妻独归，乘骡一只，调戏不从，乘骡逃走。似此凶徒，荆棘蔓途，人民遭害；乞恩严缉剿灭。上告。<br> 
　　诉<br> 
　　诉状人刘进生，诉为捏诬脱骗事。生素守法，秋毫无犯。祸因路归，偶遇秦氏，抢之间，各自而回，并未答有半言。殊清多疑，谓身调戏伊妻，情实虚妾。上诉。<br> 
　　海公判<br> 
　　刘进生，以秦氏一人自母家归，狭路相逢，意必欲图夺彼骡者无疑也。既夺骡真，调戏秦氏者亦真矣。然罪不至劫杀之律。姑拟徒一年，以惩好恶之行。骡合当官。
