
　　绍兴府新昌县一乡，叫长沙村，有猴精，凡遇牛马辄跃而骑之，啮其领，断筋而死。其后投一野寺，僧宿为之暖足，夜则引僧至人家盗财，或氵㸒人妇女。人或见之，即口噤不能出声。来去任意，如此者数年，远近患之。遍召师巫，咸不能制。及后有一道士，自言能制之，乃燃炭数百斥，投大铁索其中，书符召将。忽神凭观者，骤揆红炉，取铁索以往，至一岩穴。猴居其中。其人即以索锁其项，项灼几断，猴即把其人之手，啮其脉云：“吾死尔亦死。”其人拖归，掷付道士。神去，其人死矣。解送公处，公责其猴，供云：“某年啮马牛若干，本处富翁家，盗财若干，引僧奸盗人家妇女数十。僧见住长福寺。”皆历言其详，公急遣人捕之。僧至，乃同猴画招。公令斩而焚之，以僧置狱。<br> 
　　长沙人民具呈<br> 
　　具呈人陆思、谢爱等，呈为除妖以安人民事。切今长沙地方，数年以来，陡然有一猴精扰乱地方，或盗民家财物，或奸氵㸒人家妻女，远近遭害，师巫莫能制治。本月内，忽一道士宋真，制治已捉，解送台下，乞天处治安民。上呈。<br> 
　　海公判<br> 
　　审得野僧真定，与猴精往来，害人百端，或相与偷盗，或相与迷惑人民妻女，任意妄为，扰乱长沙，已数载矣。人民莫知其所，遭妖毒害，实为可矜。乃今道士宋真，用符已获，亦是诸恶贯盈。野僧之罪不容逭也。合遣人民拆毁野寺，财物入宫，猴精处斩焚化，野僧大辟毋辞。
