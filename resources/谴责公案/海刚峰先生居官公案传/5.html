
　　淳安县以画旗导新秀才适黉宫。张家楼临街，有女窥见一生韶冶，悦之，适一卖婆在旁曰：“此我邻家子。今为小娘执伐，佳偶成矣。”女不言。卖婆又以女意诱生。生唾之，不从。卖婆之子固无赖，因假生夜往。女不能辨，久益缠绵。一日，其家有舍客官人夫妇，因移女，而以女榻寝之。其夜，有人双断舍客首。明发，以闻于公，公以为其家杀之，而橐装无损，杀之何为？问榻曰：“夜寝谁氏？”曰：“是女之榻。”令立逮其女至，作威震之曰：“汝奸夫为谁？”曰：“是某秀才”。又立逮生至。曰：“卖婆语有之，何尝至其家？”又问女：“秀才身有何暗记？”曰：“臂有痣。”视之，无所。公沉思曰：“卖婆有子乎？”曰：“有之。”逮其子至，视臂有痣。曰：“杀人者，汝也。”即自输服。始假生与女奸，既夜至，扪枕上得头一双，以为女有他奸，故愤拔佩刀并杀之，而不知客夫妇也。即日械系抵命。士由是得洗冤矣。<br> 
　　告人命<br> 
　　告状人何经六，告为磊杀事。土豪沈一森，巨富不仁，势焰炽天，勇力绝伦，阳世阎浮弟。因借银十两，不服磊算，触犯虎怒，喝仆毒打，立时气绝。死者含冤，兄弟分离，手足妻子，割断肝肠，极大冤枉。望光上告。<br> 
　　诉<br> 
　　诉状人沈一森，诉为烛冤豁命事。愤贼何经六，荼毒万姓，害民百端。初十夜，潜入室中，偷盗财物。仆见捉获，是行打死，岂刁飘捏诳台，磊债杀命。切思人命大辟，蹈犯莫逃。况身黑夜杀贼，未尝白昼殴人，乞恩详情超豁。上诉。<br> 
　　海公判<br> 
　　审得沈一森，以万金土豪，所为不轨。盖罄西上竹而书罪无穷，决东海波而流恶不尽者。今因磊债囗利，殴死何仲升，乃反以仲升夤夜入室偷盗，指贼打磊。此小人文过饰非之辞也。但人心不昧，乡有公评。约党里邻俱称：白昼打死，岂行窃之时乎？以斗殴杀人致死者律绞。
