
　　淳安县一小家妇，自母家归，避雨一野寺中。寺僧延入，而妇有姿，师徒皆欲氵㸒之。乃妇意在其徒，师怒，杀妇埋园中。次日，母与夫家寻不得，交讼于邑，互谓杀之，公一时不能决而疑。适有门子得罪当谴，公曰：“汝故以得罪逋出，遍践村市。但探出此事，当宥汝罪。”久之，门子入此寺，僧师徒以是美男，皆与狎昵。有小沙弥语泄，而沙弥亦不甚悉。人以白公，公曰：“是矣。”翌日，过寺中焚香，频仰首向天自应曰：“知道了。”独一僧于众中色变，公即令缚之，曰：“上天已语我，杀其家妇者，尔也。”一讯吐实，瘗尸出其园。抵二僧死，而二家疑解。<br> 
　　告打死妻命<br> 
　　告状妇张氏，告为杀命埋冤事。夫存嫁女云玉，配与兽心计生为妻，岂恶不务生理，酗酒宿娼。孤女终身仰望，反嗔苦谏。趁母家归，活活打死。夫杀妻命，纲常坠地，母痛女冤，情惨昏天。上告。<br> 
　　诉<br> 
　　诉状人计生，诉为劈冤事。岳母张氏，素嫉生贫，悔将女云玉嫁生为妻。趁女归家，遂串嫁于他人，反以死罪加与生身，似此冤屈，天日同升。妻失财无，情惨号天。含冤上诉。<br> 
　　海公判<br> 
　　审得云自看母，孤身归家，在路陡然遇雨，望门逃躲，不知身陷寺门。盖彼时只知避雨，而末及择地也。氵㸒僧法长师徒突见。同炽氵㸒心。不料，无节村妇，亦可色动，意在徒之少壮。恶僧忿徒怒妇，登时杀死藏尸。夫师徒见妇骋氵㸒，已各犯戒。而师复妒徒杀妇，手刃尤凶。徒拟充军，师应抵命。庶使僧俗，人伦不紊。
