
　　淳安县在城郭参将侄秀才郭应基，其舅死，因与其妇通，生一子，已二岁。舅弟刘茂，以其情讼于郡。其家巨富，徒党相翼，为说甚辨，谓刘茂谋产而诬贞妇，有关风化。公决之，一见妇，知为氵㸒物。因令众各居一区，从门外拘一小婢，至加拶问：“儿在何处？”曰：“在专诸巷郭秀才家，匿帐中。”及诸奸状悉得，令四卒往捕。其家重扉皆扁卒，即逾垣排闼抱儿出庭见，故令口之地，妇呀然，奔前抱起，曰：“罪自甘，但愿留儿也。”遂抵罪。<br> 
　　告通奸<br> 
　　告状人刘茂，告为兽恶败伦事。伦理风化所关，冠裳礼义所出。痛兄刘森，不幸早丧，氵㸒嫂何氏，守制三载。岂甥兽恶郭应基，势横荒氵㸒，奸嫂何氏，生子二周，秽迹四闻，乡邦耻笑，伦常扫地。生者莫知死者悲泣。冒恳天台，乞殄刁风。上告。<br> 
　　诉<br> 
　　诉状人郭应基，诉为蛊计害民事。切身守法，素不为非。祸因母舅刘森早故。母妗央基代管帐目，仇舅刘茂，思欲谋兄家业，妒基若在，事恐难偕，设机陷阱，架捏母妗与基通奸。既云嘱托买奸，众口安得尽箝？显是诬捏。乞提斧断。哀诉。<br> 
　　海公判<br> 
　　审得何氏因夫早故，止茕茕一妇，家务繁琐，莫能掌理明白，乃托甥郭应基为之代管，亦是为家之计也。但不合与基通奸往来，生得一子，已满二周者，是非以身尽托之矣。伦理何存？应基既称刘茂欲图兄产，妒伊在彼，捏陷伊奸。此难以抵辞也。身既入黉门，何不遵守法律，胡行狗彘！甥妗两相调情，而求野合之欢者，城非为也。学门岂容奸徒？合当黜退前程。何氏失节贪恣，归宗无异。其家室产业，悉附刘茂收管。俟二周之孩长日，家业还侄自己理掌。各取供。
