
　　淳安县西山村王爱礼与胡进保相殴，进保幼男，拾坯块助击，不中爱礼。爱礼反拾以击进保，亦不中，中进保九十三岁母，积十三日死。成讼。坐爱礼抵偿，案定。公见此狱，因断曰：“块击爱礼不死，而安能死进保母？母原不在、闻必误。而老易伤，故积十三日始死也。所当矜疑者，且遂立案，为误伤人命者儆。<br> 
　　告殴伤<br> 
　　告状人胡进保，告为急救二命事。身于旧年，口借王爱礼本银二两，未期过还，收帖存证。岂恶执券，复骗理论，反触丛打，伤颅可验。母见急救，复被拆肱，胡文盛等救证。母命悬丝、乞台亲究。上告。<br> 
　　胡进保催状<br> 
　　告催人胡进保，催为抗提弊杀事。凶豪王爱礼，截打保母重伤，医生验明。七牌严提，弊抗不到。仁台视民瘼犹己伤，凶恶藐官牌同故纸。母遭重伤，血髓时流，昨夜气绝。欲抬归殡，恐违天断。挨延日久，奸计百生。严拘早断，生死含思。哀告。<br> 
　　诉<br> 
　　诉状人王爱礼，诉为冤陷捏骗事。枭恶胡进保，约借赡军银两，越限不还，坐取触恨。哨男胡成，擒身捶石乱打，浑身寸节有伤，幸弟救归，几死。二次恶反诈伤母命，蒙牌七捉，病莫起床。今幸死彀回生。匍匐上诉。<br> 
　　海公判<br> 
　　审得王爱礼，为富不仁，剥民肥己，盖流毒一方矣。今因逼债相殴，误伤进保之母。十三日而死者，亦非其心之所然，不过殴之急而失手矣。但七拘不赴，此之挠法之甚者也。尚且展晃错之智囊，弄苏张之舌剑，捏称遭打致病，抵塞前愆。殊不知，胡进保之母只凭伊口所谈而伤，亦经予目所睹。爱礼合拟周殡，以殄刁风。不究。
