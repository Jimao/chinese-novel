
　　海公在淳安，一县称其善于谳狱。一日，谒顾代巡，适有告奸者，狱已三年，和奸强奸未决，属公定脱，盖欲试公之决也。公令隶有力者一人去衣服，诸衣皆去，独里衣，妇以死自持，隶无如之何。公曰：“供作和奸，罢讼。”遂决。盖妇苟守真，衣且不能去，况可犯耶？<br> 
　　告欺奸<br> 
　　告状人陈福生，告为欺奸致命事。乱伦灭法周才，调奸姿婶，婶义不从，殴伤致死。陈福生状投地方，招过银买息，吴亦得银若干，凭德见证。有此不法，人伦大变，广财理贿，死魂莫伸。乞恳亲提，明正典刑。上告。<br> 
　　诉<br> 
　　诉状人周才，诉为乞烛冤枉事。陈氏久病滨危，伊姑时常打骂，病转不痊，自分经死。伊母廖氏并兄叔等验明殡埋，里邻可证。殊仇恶福生，恃刁惯讼，捏陷欺诬，幸送爷台，复审冤烛。乞剪奸豁。上诉。<br> 
　　海公判<br> 
　　审得周才，分属宗盟，礼严毫发。周才少壮血气，两戒未遵，不知欲乃伐性之门，力为生乱之府。叔出行暴，婶媚兴狂，计从则灭叔，计忤则灭婶，欺奸致死，理或然也。据陈福生投词，固为奸死婶，吴招买息亦为奸亡。周之诉且云：“伊姑打骂，自分经亡”，是欲委罪于姑，姑嫁祸于东吴之意。其情愈真，其计愈穷。但陈福生既痛妹死非辜，情宜激切赴告。乃首扬以告词，随息以贿赂，是财为重，妹为轻也。此又不释之疑，令周才有可生之路。意者以里衣死持，而周之暴适当其会耶。天辟灭等周。取供。
