

<p> 　　潮州府北门，瓦子巷饶庆，家道富足，制行平素端庄。娶妻邓氏，闺门肃如，生一子、一女。子名饶宁，媳妇封氏；女名娥秀，聘与南门关鲸为媳。鲸亦府学庠生，治家亦清正。娥秀时年十八，将欲出嫁。日与嫂封氏朝夕不离，共习女工针线。<br><br>
　　但夜分各异睡。<br><br>
　　一日，饶宁馆中归来，与封氏同寝，未免叙夫妇之好。娥秀隔壁梦中听得，不觉欲火顿炽，莫能自止。及天未亮，哥怕父母知道，仍到馆中去了。娥秀即到嫂之卧床，抱嫂共睡，仍欲嫂效哥之所为。嫂不得已，宿于姑身，动止如法。此时娥秀阴hu已开，封氏与夫交才移时，阳精尚充溢于内，不觉两阴相合，精即滴于娥秀之子宫。遂歆歆焉，似有人道之感。姑嫂具阑，遂各就睡。<br><br>
　　自是日移月易，封氏固自怀有孕，而娥秀亦腹中渐大。邓氏既喜媳妇孕怀，重恶女儿身重，乃扃上外门，叫女儿近前，问曰：“嫂嫂怀孕腹大；你何缘故，腹亦如之？直直供来，免遭鞭楚！”娥秀见母亲发怒，即直言曰：“那日五更，哥哥与嫂隔壁交合，女儿听其动静，不觉欲心稍萌，待哥哥去后，我即与嫂同睡，叫嫂如哥所行，伏于女儿身上，两阴磨荡，不知如何，就有此身。”母再叫媳妇来问，封氏亦是如此应答。邓氏思忖，此或子之余精溢入于女之阴hu，结成此胎，未可知也。<br><br>
　　且私秘之不问。及至十月期足，封氏果生一子，而娥秀亦生一子。邓氏知之，即来取水淹死，思欲灭其迹而不欲令丑声闻于外也。娥秀见母来溺己之子，即来抱住哭曰：“女儿此子，又非奸氵㸒，亦非外出，此胎天意所在，或是神力所为。嫂同育得，我独肯死之乎？”邓氏不奈女何，况知女无外交，乃不得已，叫稳婆洗起。过了一月，外人只道封氏双胎，亦无人知。<br><br>
　　及至十月十三日，关亲家遣媒行聘，并来报归亲日期。适逢稳婆抱得娥秀之子在外游嬉。媒人认得稳婆，遂问曰：“此饶宁相公之子乎？”稳婆曰：“此饶宁相公之外甥也。”媒人听得此句话，心中顿生疑忌。酒筵已罢，转到关家，乃把“外甥”<br><br>
　　之说报与关鲸。鲸即大怒，遂往府中郭爷处，告状退亲，惧被氵㸒媳玷辱清规。<br><br>
　　告状：生员关鲸，系潮州府学，告为退亲事。男化龙，凭媒聘到北门饶庆女为媳。指望清白传家。不料饶庆内行不淑，纵女行氵㸒，无夫有子，漫不惭藏。似此不洁之妇，何以承宗衍后？告乞离异，令男别娶，庶使有家得闲。上告。<br><br>
　　郭爷看了状辞，心中自忖，无夫而育子，且又闻于邻右，育起在家，此必大有蹊跷。遂出牌，差皂隶童安去拘饶庆来对理。饶庆即来投到。下诉：诉状人饶庆，诉为激浊澄清事。庆家素号清白，内外各有严规。女娥秀出聘关氏，母教尤谨。前月因无人道生子，众咸称祥，捉身育起。窃思内省无疚，始拒群疑。女有丑行，何敢育子？恳天究冤，庶使女节得完。哀诉。<br><br>
　　郭爷看了诉状，见饶、关俱在面前，说道：“房帷之事，必究妇人，方得真情。尔二人结亲访义，安可以此不讳之事来争？”及问饶庆曰：“尔妻多少年纪？”饶庆曰：“小的妻子，五十已过。”郭爷曰：“可取来此听审。”饶庆只得到家，取得妻子来见。郭爷骂曰：“母纵女儿妄行不讳。从直说来，免得受刑不便。”邓氏只得直诉曰：“小妇人前日见女身重，以刑鞫之。女诉彼晚哥与嫂同睡在床，叙室家之好。女在隔壁知识，渐开窃聆，风行草偃，即不能禁凡心。五更俟哥归学，乃入房搂嫂，仿其床第之好，遂而有孕。小妇人治闺颇肃，五尺之童，亦未敢入。此系真情，乞爷斧断。”郭爷闻邓氏之语，豁然心悟。命送邓氏归家。乃问关鲸曰：“尔意是退亲，还要如何？”<br><br>
　　关鲸曰：“小的闻亲母之言，则小媳制行无玷，不愿退亲。”<br><br>
　　郭爷乃谓关鲸曰：“饶氏与嫂同睡而孕，此盖少女欲炽阴盛，而嫂甫离其夫，则阳精尚充满于内，二女阴媾，安知非嫂之阳精入女之阴室乎？无夫而交，其子无骨。而此能成人者，盖实得其阳精，而非徒受其气者可比，他日必多育矣！贤契再不必多疑。”乃判曰：气化刑化，阴阳之运用无穷；男欲女欲，健顺之阖辟至妙。无夫而生子，固曰不祥；借气而成胎，要非无自。<br><br>
　　今审得饶氏借嫂之余阳而肇孕，藉己之阴盛而子男。此虽姑嫂之戏成，实非外来之妄念。子归嫂养，女入关门，二家无得生疑。立案存证。
 </p>
