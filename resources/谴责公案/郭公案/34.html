

<p> 　　山西太原府平定州刘实，家赀豪富，钱谷巨万。娶妻白氏，甚是贤德。生有三子，长尚智，次尚仁，再次尚勇。尚智专走北京做买卖。尚仁读书，习易经，补府庠。尚勇即从尚仁读书，情虽兄弟，介则师生。尚仁一日因科举不中，忧闷成疾，卧床不起。尚勇时时入房问疾，看见嫂嫂黄氏冶容袭人，恐兄病体未安，或溺于色，未免损神益甚，欲移兄书馆养病。黄氏曰：“哥哥病体未痊，恐移书馆无人服侍，怎么一时得好？还是留在家中，好进汤药。”尚勇觐然不悦，虑嫂迷恋其兄，但见亲朋来看兄之病，尚勇便日：“哥哥不听吾言，必死于妇人之手。”<br><br>
　　却不知，黄氏实是爱夫速好，非为色欲不使离身。<br><br>
　　及至一日，病不能起，乃谓黄氏曰：“急叫叔叔来吩咐。”<br><br>
　　黄氏遂谓叔曰：“哥哥病甚，快请叔去求诀。”尚勇大怒曰：“前日不听我言移入书馆，今日叫我何用？”尚勇入至床前，尚仁哭曰：“今我死矣！你好生发愤读书，务要博一科第，莫负我叮咛之意。你嫂心性贞烈，少年寡居，尔好为看顾。”言罢即时气绝。尚勇痛哭，几死数次。执兄之丧，毫不敢忽，自始至终，一于礼而不苟。宗族乡闾皆称尚勇事兄如事父，真难兄难弟，世无有二。厥后侍奉寡嫂黄氏，极尽恭敬，略不敢一些怠慢。黄氏七七追荐丈夫，哀毁骨立，水浆不入口者，将至半月。<br><br>
　　迨至百日，众皆劝曰：死者不能复生，徒饥无益，亦当节哀顺变，毋为徒苦。黄氏听人之劝，渐渐略进饮食。<br><br>
　　倏尔周年，黄氏之父黄安礼痛婿少年身死，乃具香纸金钱，亲到刘家超度女婿。有族侄黄皓在天宁寺出家，遂叫他来做功果。黄皓即带得徒弟张法能、窦慧寂同做善事。尚勇见亲家带和尚来家，心甚不悦。乃对黄安礼曰：“道场乃杳冥寂城之事，全无益于先兄。”安礼怒尚勇不该说此言，遂谓女儿曰：“我来追荐你丈夫，本是好意，尔叔甚不欢喜。待兄如此，待你可知！”<br><br>
　　黄氏曰：“他当日要移兄书馆，我留在服侍，及至兄死，他深恨我不是。至今一载，并不相见，兄且嘱他尽心待我，今只如此，他日可知！”安礼听女之言，益怒尚勇。及至追荐功果将完，安礼呼女吩咐曰：“和尚皆家庭亲眷，可出拜灵无妨。”黄氏哀心本盛，况又闻父之言，遂拜哭灵前，悲哀不已，人人惨目寒心。只有氵㸒僧窦慧寂，见黄氏容色，心中自忖曰：“居丧尚有此美，若是喜时，岂不国色天姿？”氵㸒兴遂不能遏。<br><br>
　　到得夜深，道场圆满，诸僧皆拜谢而归。安礼复谓女儿曰：“众僧皆家中亲属，礼薄谅不怪。独窦长老是异性，当从厚谢。”<br><br>
　　黄氏复加礼一封，从父之命。岂知慧寂立心不良，假言先归，遂隐身藏于黄氏房内床下。及至黄氏来睡，慧寂悄悄走出，即以迷魂交媾之药，弹于黄氏身上。黄氏一染邪药，即时氵㸒乱，遂抱慧寂交欢，恣乐无已，极尽缱绻，不肯放手。及至天明，药消迷醒，知其玷辱节义，咬舌吐血，登时气绝闷死。慧寂即时逃走归寺去了。复将黄氏谢礼银一包，放在黄氏怀中。意其醒来时，必然想他。孰知早饭后，婢女梅香携水入房，呼黄氏洗面，只见主母死于床上。梅香大惊，即报尚勇曰：“二娘子已死于床上。”尚勇入房看时，果死于床上。尚勇愈加大恨，乃呼众婢抬出，殡殓于堂上。当时黄氏胸前遗落银一封，梅香藏起。此时安礼歇在女婿书馆，一闻女儿之死，即曰：“此必尚勇叔因奸致死也。”遂入后堂，哭之甚哀，大骂曰：“我女天性刚烈，并无疾病，黑夜猝死，必有缘故。咬舌吐血，决是强奸不从，痛恨而死。若不告官，冤苦莫伸！”还家语其妻子曰：“尚勇既恨我女留住女婿在家身死，又恨我领和尚做追荐女婿功果，必是他乘机肆恶，强奸饮恨，女故咬舌吐血身死。他是读书之人，我写状提学道去告他。”<br><br>
　　告状人黄安礼，系平定州人。告为奸杀服嫂事。女嫁生员刘尚仁为妻，不幸婿亡。甘心守制，誓不再醮。兽叔刘尚勇，悦嫂起氵㸒，抱床强奸。女忿咬舌吐血，登时闷死。<br><br>
　　欺灭死兄，强氵㸒服嫂，渎伦杀命，风化大乖。法断填命，死生感激。上告。<br><br>
　　刘尚勇在家，闻得黄安礼在学道处告他强奸服嫂，心中忿悒无门，乃扶兄乏灵，痛哭致死，捶胸呕血，大叫一声，仆地立亡。果然渺渺英魂不散，来至阴司，撞见亡兄尚仁，叩头哀诉前事。尚仁泣而语之曰：“致尔嫂于死地者，窦和尚也。有银一封，在梅香处可证。尔嫂已写在簿上，可执之见郭爷，冤情自白，与尔全不相干。我之阴魂，亦在道中来代你诉明。尔速还阳世，后可厚葬尔嫂。”尚勇还魂，已过一日矣。郭爷拘提甚紧，尚勇即具状申诉：诉状人刘尚勇，系平定州民籍，诉为劈诬事。勇习儒业，素遵法守，拜兄为师，事嫂如母。兄死待嫂，语言不敢妄通。冤遭嫂父黄安礼带氵㸒僧窦慧寂来家，追荐邪法，行氵㸒逼嫂身死。乞爷拿究氵㸒僧，冤诬立辨，生死衔恩。上诉。<br><br>
　　郭爷见了诉词，即拘原、被告入道对理。黄安礼曰：“女婿病时，尚勇欲移兄书馆，已恨我女不从。及婿身亡，深恨我女致死伊兄。因此肆行强奸，亦逼我女身死，以偿兄命。”尚勇曰：“小的纵有怒嫂之心，岂有奸嫂之意？辱吾嫂而奸之丧命者，窦慧寂也。与小的全不相干！乞爷拘得窦和尚来，便见明白。”黄安礼曰：“窦和尚只是一日功果，我女尚未见面，功果完日，即便归寺，安敢擅入女房，逼女成奸？”郭爷曰：“和尚众多，你怎说是窦和尚？”尚勇曰：“小的昨日听得黄亲家告状，小的魂死入地，阴司撞见亡兄，详细对我道及此事。”<br><br>
　　郭爷怒曰：“畜生！在我眼前，敢来说此鬼话！”吩咐皂隶，重责三十。尚勇受刑不过，大声哭曰：“哥哥阴灵速来救我！休使兄弟受这苦楚！”尚勇叫罢，忽然郭爷登时困倦，伏于案上。<br><br>
　　梦见刘尚仁向前诉曰：“生员不幸，有负宗师大人提拔。今日岳父告兄弟奸情，此全是假的。盖吾妻之被辱身死，乃窦和尚邪术之所致，与吾弟全不相干。梅香捡银一封，即昔日宗师岁考所赏之银。吾妻赏赐和尚，记在簿上，字迹显然，万望宗师重究和尚之罪，疏放吾弟无辜！”郭爷醒来叹曰：“聪明正直为神，刘生生而明正，死果为鬼之灵乎！今听梦中之言，则尚勇所诉，诚不虚矣！”乃唤尚勇近前曰：“适才尔言诚非妄诉，梦中尔兄已告我矣！吾必为尔辨别此冤！尔可取嫂簿来给我看；叫尔嫂嫂婢来，我问她。”尚勇曰：“嫂嫂簿与婢，皆嫂自收自用，小的不敢擅取擅呼。”郭爷即差人去执簿，捉得婢来。郭爷曰：“尔拾得银一封，今在何处？”婢曰：“现在此间。”郭爷接上一看，见银果是自己给赏的。又取簿看，见簿上果载：“用银五钱，加赐窦和尚。”<br><br>
　　郭爷叫快拿那窦和尚过来。差人拿得窦和尚到台，将夹棍夹起。和尚即自招认：“不合擅用邪药，强奸黄氏致死。谬以原赐赏银一封，付在胸前是实。情愿甘心受罪，不敢妄干尚勇。”<br><br>
　　郭爷得了和尚供招，遂判曰：审得和尚窦意寂，心淹色欲，不思色即是空，惟欲空中觅色。同众僧入刘家功果，独昧心恋黄氏娇娆，斋罢散归，潜匿房室，俟黄入寝，邪药行氵㸒。纵己一时之私快，污黄氏万世之清贞。妇父无知，嫁叔奸嫂。若非阴灵见梦，则尚勇终毙杖下，而烈妇卒冒恶名矣。似此氵㸒僧，即时处斩。安礼不合妄告，黄皓容纵贼徒，俱各以笞。取供。
 </p>
