

<p> 　　杭州风俗，妇女雅好诸寺烧香，尊敬和尚，动辄称为阿公，无分内外皆相见。<br><br>
　　一日，郭公巡杭，坐院理案，时夜事烦，假寐案上。梦见身到江头，遇群僧十人，最后一小僧跪泣，似有所诉。既觉遂不去睡。迨至天明，叫几个牢子，吩咐曰：“你去立于过江要路，倘遇群僧有十人数者，即言本官喜斋僧人，必要邀至公厅。”牢子领命，即去伺候于江头。果有游僧十人过江而来。<br><br>
　　牢子依郭爷之言，上前致词。僧相顾骇愕，姑与入见。郭爷曰：“我素好斋僧，但一时未备。”乃唤群吏人，各领一僧具斋。<br><br>
　　僧不得已，各就吏厅受斋。惟一最少僧不遣，郭爷带之入衙。<br><br>
　　具五刑，谓少僧曰：“尔之情状，我已尽知，速速直言，吾赦尔刑。”少僧即垂泪泣曰：“妾非僧人，乃山西辽州杜榆县人。父黎永昌，贡士出身，选广西全州知州，带母亲及婢女二口，家僮二口之任。来至鄱阳湖，遇此九个强僧，尽劫财物，一家皆遭杀害。惟留妾一人，削发为僧，云游江湖，冤遭轮流奸污。妾不肯遽死者，以父母大仇未雪，正图乘间伸此不共戴天之仇。今遇老爷拿究，正小妾伸冤之日。”言罢大哭不止。郭爷曰：“尔且在我衙门暂住。”遂出堂吩咐兵快曰：“适才九僧乃江湖强盗，我已哄在各吏房吃斋。这僧人既是强盗，恐怕他有妖法。你众人下手，须要谨慎。”兵快曰：“小的自有主意。”<br><br>
　　兵快出来商议曰：“我和你拿这些贼秃，须要下些毒手，每一人，可把五人去服侍他。”众人议定停当，各自显出手段。<br><br>
　　随入吏房，一拥而入。僧人纵有手段，施展不得，遂被擒出。兵快各将麻索剪绑，把九僧两手俱先打坏，解至堂上。郭爷曰：“你这伙强盗，不知江湖被你杀了多少平民，氵㸒污了多少妇女？直直招来，俱是何方人氏？”其僧招曰：“小的俱是江西赣州府华林寺和尚。俗家俱在赣州附近，住居寺中西寮。今年该小的出外抄化，攒钱归去。不合出到鄱阳湖，偶撞官舡，初意劫财，势不获己，遂杀戮一家。其女玉英未肯遽死。小的只得带她四方糊口。所供是实。”郭爷见招，再把九僧行囊搜取，总有余银千两。郭爷命取贮库中，待黎玉英发长成人，连银送她下乡。僧人九个，押赴九门枭首示众。因作审语，各门张挂，以戒杭民，不必惑于邪佛妖僧。判曰：佛本夷酋，柔恶惑众，未有奉之而得遐龄，习之而存仁厚也者。华林寺蝎僧九人，假化缘为名，以行劫为实。不惟抢夺孤客，每致杀掳民舡，财物享分，妇女轮污。冤之五蕴都空，罪难数举。质之六根尽净，刑宜叠加。戕黎知州一家生命，万死尤轻；坏幼女子一身名节，寸斩攸当。<br><br>
　　枭首九门，天威薄示。
 </p>
