

						&nbsp;&nbsp;　　掷生生之果，只羡安仁；飞种种之花，都缘迦叶。渴鳏思饮，母也不啻慈悲；姹女数钱，子嗟将无唐突。<br>&nbsp;&nbsp;　　噩青气闻玛知古被擒，即遣缚乐般曰：“王之子，乃至破老师之镜，还甘鼎之军，王之投孤，如以饵钓鳌；孤之待王，直引伥害虎。若命甘鼎归吾老师，吾亦安忍杀王？”般曰：“老师未死而诛仆，仆不能无怨。吾子倘还而辅君，君自可有功。”噩命释缚禁锢之，一人呈书。噩见是知古手笔，即有喜色，阅书曰：<br>&nbsp;&nbsp;　　知古白：夫镜者，先自镜而后镜人。若己能镜人而不免为人所镜，则鄙人之受困于乐子是已！狂狫之识，初无益于大王，而亲之如父兄，尊之即师保，于是昧于苦县之训，敢为天下先。三宝之原，已失其一，虽欲竭智尽能以报知己，其可得乎？所以不即死者，乘甘帅不杀之机，行乐子来归之策。其父乐般且勿戮，羁縻焉以待反哺之乌。若此子景从，人与镜还，镜主人亦不没汉营也。藏密秘计，幸固存之。<br>&nbsp;&nbsp;　　噩得书亟以示般，般曰：“但令来使见仆尚存，即所以答书也。”噩命其人至，谓曰：“与吾坐者即乐王，归语老师，仍如尊命。”其人叩头谢曰：“百闻不如一见，今见乐王，讹言并息矣！请以所见归告玛师也。”遂还大营，陈其说于甘君。犷儿还谢知古，甘君曰：“乐君得玛师一书，重于九鼎，忧怀暂释矣。有副参之□谢娘，尚羁苗中，能无患否？”知古曰：“待入宫见嫉之年，即携手同归之日，拔茅连帚，如磁石引针耳。”烛生曰：“玛师神人，图中桃叶桃根之语，不相印耶，愿明公勿忧。”幕客皆退，许史两都督入谢曰：“身荷国家豢养厚恩，由禁御宿卫之臣，出镇丹徼，遇敌不能死，大□而仅存，总帅遣将来援，出之雪窖之中，还于日轮之下，曾未作舟侨之徇，仍免图于禁之降，颈血尚温，心魂弥悸，分当激发，以答恩施。”即下拜。甘君曰：“公等辱国，吾罪安逃？苟顾犬补牢，可以一朝而雪三败也！愿勉旃！”两都督进词曰：“总帅可闻东西两路近事乎？”甘君曰：“若何？”对曰：“李节使被蛮女围于来凤，郭节使为妖人困于西乡。此道路之言也。甘君大惊，未几，两处各有请救书至，问两都督曰：“何处宜先援？”皆答曰：“闻来凤之围甚急，且蛮女能诱蕃汉人得其死力，不比西乡妖人。惟恃役神鬼也，似宜先策东路，乃檄朗州金大都督，以本部一千人援李节使，而季孙参谋，其驻辰州之事，即以许都督代。”木兰进曰：“既蛮女倡乱，妾请往治之。”甘君曰：“吾固知非天女不可。”遂偕季孙去辰州。会金大都督之师，驰赴来凤，乘夜突围入。李节使遣将出迎，与金大都督司马季孙及木兰相见。木兰问曰：“何物獠婢，敢称兵犯上耶？”李节使曰：“始利川县村人，入山掘地，得女人骨节，皆连环锁子，村人见而遁逃。明日去觅骨已无有，惟见美女倩妆巧笑，立空际语云：‘我锁骨菩萨也，唐世为洛阳妇人，交八十一男而死，已证菩提果矣。今应劫运复出，当夭四秀才、杀五进士以应一九之数；又氵㸒六十三健儿以应七九之数。为假后九月，反本还原，再不入尘世也。’是女年十九矣，入山中，则鸟见之而回翔；行水际，则鱼见之而跳跃。彼率其野合之众，侈为朋氵㸒之家，壮士掣电，尽是叛儿；美男如云，俱为食其。置面首者，月且数人；充下陈者，岁凡千辈也。”木兰乃隐形入其营，见蛮女搦管抽思，自题画幅云：<br>&nbsp;&nbsp;　　骨何珊珊耶？语何关关耶？肌肤冰雪，住藐姑射之山耶？朝暮雨云，又高堂之客十二鬟耶。归于释氏，为忍辱之仙人；入彼宫中，惑无愁之天子。一桃而杀三人，一日而进七十二士，其心如市，其门如水。形虽可得而描，神不可得而似。<br>&nbsp;&nbsp;　　后署阿修罗少主庆喜行看子，乃僧繇化身所写，辄书九十字，索五君题。书毕，叹曰：“以色度人而戕其身，何众生之宜仇我而反德我也；以海消欲而益其毒，何吾生之福氵㸒而至祸氵㸒也。”言未既，有挥而进者，有文在其容思媚为其事，言曰：“卿何德于仆，其豕交兽畜而已；仆何至为卿祸，乃鱼网鸿罹而已。”蛮女大笑，谓侍婢“请四学士偕来，为我写照。”旋复有四公至庭中，伫而遥望，翩其来迟，巾服高华，视履贵重。一揖后，各就坐。女曰：“昨游骑出掠，获一士人，愿呈其技。为主人传神阿堵中，自己倡于前，五君盍随于后？”挥□者振笔疾书云：<br>&nbsp;&nbsp;　　蛾眉螓首，巧以瓠犀开笑口；腰素肩成，施粉施朱总欠精。人间天上，觅得琼浆群可饷；狎客留题，不为芭蕉梦亦迷。后署东宫学士蜀前进士向道应教题。又一人题云：<br>&nbsp;&nbsp;　　噫！绝妙丹青绝妙词，瑶姬在，千载令人疑。<br>&nbsp;&nbsp;　　后署黔中进士今充北宫学士列前龟恭赋。又一人曰：“主家天人，吐属跌宕，两学士诗余皆绝唱也。鄙为试帖，非真馆阁遗风耳。”曰：<br>&nbsp;&nbsp;　　本以菩提树，而为女子身。<br>&nbsp;&nbsp;　　拈花开顿悟，证果记前因。<br>&nbsp;&nbsp;　　月殿从呼姊，云峰误作神。　　双双俱誓旦，六六自成春。<br>&nbsp;&nbsp;　　悉致今良士，旁求古幸臣。　　合欢宁独寐，异味必同珍。<br>&nbsp;&nbsp;　　遂有乘风翰，应无失水鳞；<br>&nbsp;&nbsp;　　相思贪凤髓，不见索猩唇。　　安道工传秘，僧繇幻写真。<br>&nbsp;&nbsp;　　戏当怜翡翠，图岂羡麒麟。<br>&nbsp;&nbsp;　　才压元兼白，名羞虢与秦。<br>&nbsp;&nbsp;　　鲰生谁固宠，争效捧心颦。<br>&nbsp;&nbsp;　　后署公主命西宫学士、江南西道进士牛心题。又一人艳若李桃，清比珠玉，前曰：“仆行年二十一矣，主家收之帐中爱而忘丑，不敢无词以对也。”云：<br>&nbsp;&nbsp;　　桃花流水即天台，云液同分次第杯。<br>&nbsp;&nbsp;　　近侍艳称魔女乐，远臣惭乏谪仙才。<br>&nbsp;&nbsp;　　因耽旧梦柔肠转，为索新诗笑脸开。<br>&nbsp;&nbsp;　　与我周旋宁作我，清光如玉照人来。<br>&nbsp;&nbsp;　　后署中宫学士前癸未进士杜承瓘撰诗。又一人须髯如戟，濡墨为草书云：　　天宫玉妃舞如意，凝睇龟山水环翠。<br>&nbsp;&nbsp;　　张硕羊权老下方，斑龙已待扶桑辔。　　一朝堕地作地仙，碧月照影同婵娟。　　即今绀发三千丈，已历红尘十九年。　　恰怜有美居荒落，蛮府□隅向池跃。<br>&nbsp;&nbsp;　　便发五畜共肥，遂令众鸟忻相托。<br>&nbsp;&nbsp;　　化迹唐家老画师，风容色泽白描奇。<br>&nbsp;&nbsp;　　图中惜未增吾辈，居处无郎恐不宜。　　后署南宫学士壬辰进士鲜于季通奉敕题。蛮女大悦，称谢曰：“五君佳咏，过为揄扬，儿实无以当之也！”乃命设宴行酒。五人狂酣，蛮女尤甚。各以巨觥酌满，自其口出入之，将以席间恣行氵㸒乱矣。木兰自还李节使营，不忍见其秽亵状也。于是蛮女先抱杜进士与之合，杜曰：“主之鸡头肉，塞上酥，闻香已醉，见色而昏。仆实无能为役矣。”泪光盈席，乃告疲焉。蛮女笑曰：“杜生竟虚有其表乎？”麾杜去，呼鲜于进士曰：“汝来前，年华惟汝最长，精力惟汝有余，能令吾三败否？”鲜于曰：“仆以一猛蛇横行于洪波巨浪中，所向无敌，主言败北，十犹未也，岂止三耶？”径登女腹，左旋右抽之数，几项籍之八千；外强中干之时，亦少康之一旅。蛮女泣曰：“儿骄纵自恃其内视之术，不识世间真有好男子，愿徐之；若更冲突，儿无有命矣。”鲜于遂坦其腹，呼女居胯中。女又兴发，上莲花之座。自在非常。攒柳叶之眉，潜窥有物，下焉劲旅，挺且攻心；上者柔姿，垂而沦髓。鲜于自起，扶女阁中寝，女朦胧答曰：“其很也可惧，其恭也可矜。”携手同入阁。其向列牛三学士，亦连床侍寝。女谓牛曰：“公豫章人，以盘错见利器。盍努力呼？”牛曰：“老树拳曲拥肿，不中绳墨，主何取乎尔？”女曰：“曲而有直体，木之质也。非回环萦抱以博其趣，百尺无枝，有何佳处？”牛从之，但兢兢惟恐陨越。鲜于叹曰：“豫章翻风动日，而寂寂作枯树容；偃蹇山阿，奚若桃僵而李代。”女责曰：“牛爱我，或怂恿为暴虐耶？”鲜于自挝其颊曰：“人据汝门户而不怒，徒以口舌争，宜置于理，受腐刑。”索床头宝剑。女大骇，还拥抱曰：“吾不敢讥讪学士。”乃辄效焚琴煮鹤之风，愿以身试。鲜于笑曰：“主无戚戚，仆虽卤莽。岂不推同心之爱，贻下体之忧，实技痒不可搔，进其坦率之词，以求复振耳。”女昵声曰：“生死惟君所命，幸勿危言。”牛请间，鲜于方谢不敏。然悸定者急于调停，感深者乖于举措，蛮女之再败，一战而复云。鲜于投闲。女曰：“列学士乃御寇孙也，御风而行，展轮效驾之事，必有道矣。”列曰：“黔中人不能关车，轮载恐烦屡顾。然主投足而仆举手，敢惮劳耶！”遂接构不已。一则为无病之呻，一则为溺人之笑。向学士砺齿而言曰：“于斯时也，百岁老人，将不可忍，无从抵隙，而使向隅，维心亨也乎？”女笑曰：“餍足之道，众齐人共之，何乞相也。”乃辞列而招向。流车之涎，久而易醉；咽井上之李，聊以忘饥。向欢焉出涕，惫矣失声。良久诉曰：“主亦褊心，失之鲜于，而收之于仆，不且前多与，后多取，少均和哉！”女曰：“人自争雄，儿非利牝，何嫌何疑而生心于出纳间也？”向亦辞谢。女怜杜学士之未及驰骤而疮痍转深，乃与伏枕辗转，稍津逮之。杜感而醒曰：“主之爱仆也，炙肌啖肉，所以明恩；倚玉衔珠，曾非好弄。将是乡以老，无中道相捐，则死且不朽矣。”女曰：“儿之毛发，只系所私，君有肾肠，勿离斯宠。以年相悦，以貌相承，独掩众芳，同谐幽赏。自今以始，当夕维君，好会不在兵车，奇勋不争矢石矣。”　　明日，女令官中四学士待召，惟杜承瓘常侍中，食必同碗，沐必同巾。为置女史二人以供旁射。杜尝曰：“唐家秽史，所称《如意君》，控鹤监，殆诲氵㸒耳；非居宠也。吾乃今见丝肉之乐，虽贤者不易知，粉香之情，惟化人为独至。”女大为击节，命向道飞白书之。诸学士咸叹美。向生银钩未竟，会蛮目苟承恩来启，女曰：“李菩萨赴湖南请救，来一金菩萨领兵千人，前锋亦一女将，索公主战。”女笑曰：“我自临阵观之，汝等九蛮目齐出，力擒此娃，增一宫婢可矣。”鲜于季通曰：“是娃来请以惠仆，无使小杜骄人也。”女曰：“未尝不然，亦视夫遭际何如耳。”五君遂各乘款段马，随女后，至纛旗下。木兰专呼蛮婢出话。女揽辔言曰：“闻贵主之风，解甲何其迟也；稽阿奴之戮，捧或可免乎？不然，受缚于虎痴，贻讥于马走，诚不忍吴宫美人之首，怆彼阖闾；中郎幼女之身，赎于孟德。”木兰怒曰：“蛮婢暖昧填胸，胭脂夺目。人尽夫，将不齿于姬姜；兵犹火，乃安心于金革。谨为天讨，诛是人奴；能遭孟获之七擒耶，抑避楚成之三舍也。”女亦怒，呼苟承恩出敌。苟大呼前曰：“便擒此汉娘，供鲜于学士之役！”挺长矛径刺，木兰急以剑迎，无虑三百合。苟勇甚，木兰勿能胜。金大都督偕李节使以兵出斗，九蛮目皆死焉。<br>&nbsp;&nbsp;　　女率五学士败走，坚壁不敢出。季孙献谋于金大都督曰：“蛮女氵㸒而荡，可遣数十壮士之美者伪投之。就衾枕之间，行徐夫人之匕首。此女宜可歼也。”选千人中刚得六十三士，皆自负其具，兼饰于容者，诣蛮营求试技。女闻汉郎之至也，不栉而迎，未餐遽出，问：“尔汉兵乎？”曰：“然。”问：“尔欲何为乎？”曰：“慕色而来，虽死不避。”女问第一人曰：“尔何姓名？”答曰：“强勇。”问：“年几何矣？”答曰：“二十。”女命入内，拥之言曰：“尔慕色，知少艾之色否？”强勇见女容即已销魂，执女手不能解带，女自探强之□中，则昂藏之物，殆倍于鲜于。女因立就之，钻穴为难，斩关不易，强殊勿能忍，反其道而行之。如雷如霆之声，闻而怵惕；既肥且□之力，御者摧颓。女曰：“尔真勇士，予固氵㸒人，乃枘凿久之，而始得入。水乳寒矣，且潜交融。而金戈一挥，玉液频竭。尔其刺股，予亦鞠躬。以明可荐之溪毛，毋叹复生之髀肉可乎？”自此强仍沙汰于后，女已簸扬于前，三峡倒流，五丁欲死，强不振堕地。女扶之，拥坐问曰：“尔数十人中如尔善战者，可得而悉数欤？”强答曰：“如卒之辈，车载斗量，大约貌胜者十人，力胜者二十人，余亦俱非孱弱，卒当奉扬仁风，俾之来会。”女遣侍儿送强出，自以金盒贮同心结赐之。强还外营，告其党曰：“是女有兼容并包之量，夸多斗靡之心。吾忝先尝，诸君必当继起。他日便相汲引，不敢自私。”其党皆喜，诘朝先率五人进谒。女命入，五人拜舞。女问强曰：“斯殆十人之半耶？”对曰：“然也。”女笑语曰：“何若是之丽，芙蓉之与友，绰约之为徒，帐中容首如林，对斯汗颊矣！”五人谢曰：“卒等未陟天人之闼，不禁魂飞；得尝禁脔之珍，能无色勃。惟驰驱未范，尚祈驾马之有方；作息无时，亦愿训农之得地。”女辗然曰：“少长有礼，皆可用也；步伐不愆，庶其勖哉。”乃留强先御，五人暂出，令侍女隔户执小金鼓，以次进退之。五人者初赴敌场，奉命惟谨然限于纪律，转不自由。有闻金而不知退，闻鼓而反不能进者，女皆怜之，不以为罪也。将宴，强以五人免冠谢曰：“失伍之士，不列朝坐，立饮则伤主之心，坐隅则损士之福。若就别室大嚼，不交蜴耶？”女韪之。强勇与五人饮食，私相议曰：“是女于我辈有情，将毋加刃。”五人曰：“彼其光采外耀，太阿乌得害其身；气神中凝，强弩不能穿其穴。吾侪阴沟之泽，扪指尚香；火树之辉，抚躬犹热。何忍故为阴贼，甘作忍人。”强曰：“斯情也，于我何独无之。司马正参之计，以他人为之，诚不宜玉碎香消，而使花残月缺。”强与五人，入谢醉饱。女曰：“尚有冠玉者，亦五其人，何为而不偕至？”强未及答，蛮人来报：“有来凤县新在泮四生，年皆未及冠，何晏之粉，颇嫌自傅；昌宗之花，未免相谀。曷不罗之幕下耶？”女问曰：“尔六卒能为我掳四生否？”则皆大声踊跃曰：“卒等六人，不擒酸丁置阶下者，愿俱死！”女曰：“得四生还，犒劳正未已也。”六人乃登山望之，见四生皆策蹇吟联句云：<br>&nbsp;&nbsp;　　两双新秀士，四个阿孩儿。<br>&nbsp;&nbsp;　　富贵非吾愿，烟花是所期。<br>&nbsp;&nbsp;　　六人在山呼曰：“秀才婚乎？”答曰：“皆未。”六人曰：“今有闺阁之秀，四人愿与结纳，可观其貌而考其才乎？”四生争策蹇上山。六人曰：“随我去，不尽烟花，无穷富贵也。”引之入幕，告女曰：“秀才至矣，请主物色。”女问小秀才姓名，答曰：“寻声、到胜之、檀心、郎应宿。”问年长幼？答曰：“郎应宿最长，年十八，檀心十七，声与胜之皆十六。”女喜曰：“皆吾弱弟也。”赐强等六卒酒肉，而款四生。呼五学士出见，鲜于季通啧啧称羡郎应宿，而杜承瓘则属意寻声，其三人无所嘉与。女命应宿师事季通，承瓘则弟畜寻声，各展拜毕，乃设长筵。女左檀心而右，到胜之、承瓘则与寻声促膝。季通自同应宿横肱，向道牛心列前龟错杂其际。女曰：“请执杯为一韵句，有氵㸒意，不可有氵㸒语。淡远者受上赏，登坛作盟主；奇奥者受次赏，美味必及之；庸琐者罚执役，残杯冷炙，只受人怜耳。”九人拱手听其句。女曰：“学士秀才，皆应试之人，予为上官婕妤，比沈宋优劣而已。诸君其当吟不让。”胜之请曰：“为女氵㸒乎？抑男氵㸒乎？”女曰：“先女。”即吟云：“有客欲见穿牖窥。”承瓘请：“赋男氵㸒乎？”女曰：“然。”亦吟云：“国风不厌郑卫诗。”檀心请曰：“何氵㸒？”女曰：“仍是女。”吟曰：“鸳鸯停刺梦以思。”鲜于季通曰：“吾吟男氵㸒：‘土木女郎目不移。’”列前龟曰：“吾再吟男，亦叶吾名字。‘坐对云鬟手弄龟。’”郎应宿曰：“吾亦赋女：‘未及日中三画眉。’”牛心曰：“吾从女氵㸒：‘邻家捣药玉箸乖。’”寻声问承瓘曰：“吟女乎？”命曰：“第合男。”遂吟曰：“自倚红玉调焉支。”向道问：“女以何氵㸒结？”女曰：“为儿辈发挥。”向吟曰：“索郎余沥甘如饴。”女评曰：“杜学士与到生俱淡远，毕竟杜尤雅也。列学士情景逼真，而稍近庸琐。”乃请杜为盟主，到副之，列执役，余人皆得次赏。女令曰：“坛坫在寝，我请更衣先入，诸君继之。”待女以肴核佐酒，促九人进。则降纱满室，绣褥异床；雀屏开陈后主之楼台，龙镜列李夫人之金翠。狻猊之口，静吐名香；蛱蝶之图，纷罗秘戏。眼波不定，意蕊初飞；士牵率以前，女横陈而待。杜曰，“既已束牲，吾当先歃。”女曰：“彤弓一，彤矢百，旅弓矢千，所以命文侯也。”杜拜登受下，执役之列前龟，为之唱筹。再命到生上，列唱庭实旅百，到战栗不能卒享。女曰：“此生从未知肉味，哽噎之态，殊恻我心。”令其倦而假寐，列唱小诸侯先会食。寻生小语乞怜曰：“小人之腹，不足以餍络绎之八珍。且初荐于腥，哇之是恐，同年生胜之覆车可鉴也。”女曰：“慧儿，味厚者宜浅尝。吾以姜桂调器中，当不至倾吐。”更投之以鸡舌，馥郁内含，毛孔俱悦。寻生涕曰：“行入墟莽矣，果何神人，诱我飞走耶？”女嘘灵气接续，谓曰：“稚魂欲去，入深山，就安乐窝息之，有顷即苏也。”寻闷绝不复能起。女令侍女掖置别榻，承瓘虑有不测，亦卧守之。季通谓郎生曰：“弟子于小诸侯最长，须成礼而出，无若邾莒之颠越。”郎伛偻循墙，动合规矩。女喜曰：“可如大国之仪，列唱攒茅之田，惟侯所求。国有大隧，勿许窃据。”女谓郎奇才不易竟，今久当谋夜饮，斯时且无多也。郎惘然曰：“不醉而出，我独非酒人乎？”女含曰：“亦患醉而不出，劳及左右耳。”郎乃不敢尽欢，以留余恋，饮毕匆匆退避。檀生曰：“小侯有四，愧居中男，愿乞中上之赏。”女曰：“视郎生。”列唱：“邶未并，亦与鹿鸣。日云暮矣，吾子其入。”檀纵观宫沼，女曰：“痴儿，岂真大王之风，与庶人异。”檀对曰：“乖纤草于墙头，聚落花于水面，寻常景亦不同野人之家。”女呼入玩，檀得意看花，忽逢肉林，虽健步不能逞，遂仆地。女自扶之，笑曰：“中男何乃如是？”即委顿去。列唱大国之三，请迭为盟长。女呼鲜于曰：“君传郎生进退以礼，儿固当酬及师资也。”鲜于曰：“主之用人，正如汉武之后来居上，亦记仆入宫之初，何如挚爱。今龋齿之痕，尚留仆臂，海枯石烂，岂敢忘焉。”女心动，慰鲜于曰：“玄黄之血，龙所沾濡，儿纫以当胸，如不去身之玉，学士何为怏怏乎？”鲜于曰：“然则庭燎之百，实始齐桓，何为后我？”女谢曰：“君勋名震主，儿故抑之，相父恩私，表里皆彻。乞勿寒盟矣。”鲜于复申取威定伯之义，女啮指出血以示勿渝。鲜于复吮血咽之而后下拜。女命向登曰：“前者怨咨之言，若出金石，今觥筹交错，寂不闻声，得毋怨儿也实甚？”向曰：“力谢初生之犊，情深未老之鳏，人自不如，我其何怨？”女高向之义，洗玉卮以授。向献其长柄麈尾，立吸玉卮。女曰：“学士瞬息存养，深造之功密焉。昔闻‘三日不见，非复吴下阿蒙，’此之谓矣。”向谢出，牛登坛。女曰：“邻家捣药之句，奇奥无比，奈何置第八人？”牛谢曰：“婪尾之飨，以待龙头。不以后至加诛，仆则幸矣。视夫赞襄之列侯，不犹宠欤。”列唱金奏将终，礼宜速退；毋得笑同列，自紊要言。女促牛立尽三爵，牛下拜出。列曰：“执役之人，手足肉已死，舌敝喉燥，请为城下盟耳。”女曰：“君为其难，儿敢为其易？”命列举锦标，女自为秋千之戏，来往以裹缠之，标忽隐忽现，皆女为之出没。戏毕，列拜曰：“此不次之赏也，仆永当执役，不愿为侯矣。”女招鲜于杜二学士寻郎到三秀才，入侍夜宴。季通携应宿之手，承瓘拍寻声之肩，胜之逡巡于后，女曰：“鲜于杜光伴吾。”杜下视其辙，叹曰：“井陉之地，方轨为难，绞国之门，采樵所患。还请鲜于先生，力辟蚕丛也。”女曰：“君乃客气未除乎？”鲜于曰：“彼诚怯，凿山通道舍仆而谁？”径突入。女开关延敌。鲜于横戈跃马，高则必登；劈理分肌，小而亦破，自谓惟所欲为，无不如志矣。既而虚者反盈，凹者反凸，杞子北门之管。忽尔难开；昭王南渡之舟，居然易溺。洛川竭而龟游无地，巫峡崩而猿匿何林。庞涓之过马陵，火光照夜；陆逊之经鱼腹，石阵迷江。鲜于大惊，告女曰：“欲往则中如有物，将离而互为其根。得非蛮入盘蛇之峪，人逢落凤之坡？僧终寂于花龛，仙将亡其玉杵也哉！”女曰：“曩者儿为君挫，盛气故也。今得虚牝之道，习坎能平，重门自阖，儿亦听其化机，不能自主耳。”鲜于以命郎应宿曰：“驼峰熊掌，知味之难，吾不欲自私矣！”应宿曰：“杜学士当继起者，可不及而谗言耶。”杜曰：“尔时陷阵者人人自危，吾当息肩，观少年之努力。”女亦招应宿曰：“秀才才未竭，我始抑之。今合驰骋矣。”应宿虚与委蛇，女转窘，厉声诃曰：“示弱者国有常刑，是非逍遥河上之时。玩敌不武，孰与我为行军司马？以法治之。”寻声进曰：“鞭乎？贯耳乎？”女未及答，应宿出生力搏战，当者皆溃。女柔声谢曰：“曩者肉眼不识，今而知冠军自有真也。”到胜之笑曰：“一应宿也，而主先堕诸渊，继加诸膝，激扬备焉。将毋燕昭之市骏骨，以待千里马也。”应宿亦退让。女曰：“二子皆不能忍，所谓灞上棘门之军，易为人所袭，整旅而出，其杜学士乎？”杜遂奔赴，女初不戒，辄如门庭寇至，突遭兵火；垣墉土奔，室家星散。木难火齐，狼籍于后；金钟主管，麇拾于前。难乎其为主人矣。女惊怖曰：“自公委蛇，不虞君涉吾地，其猛如虎，岂谓人夺汝妻，儿不受人怜者，危急若此，无以自存，其怜之，亦死且不朽耳。”杜叹曰：“懦夫一朝自振，建一言而令人难受，行一事而为世所憎，残忍之举，多出于愚柔也。”女曰：“于是为理语，不亦腐乎？然龙火四射，石无完卵。儿虽乞怜，心实感之矣。”杜翕然乃退。女呼二子各以肱枕，诫曰：“瞑目静思，无敢作虐！”寻生曰：“臣朔饥死，不如侏儒。”到生曰：“不遭秦坑，愿乞骸骨。”女曰：“二子筋软脉纤，血漂肉脆，不任健儿事，养气以需时，庶无悔。”二子合词曰：“鱼腥肉膻之肆，未可逐蝇；汗凝垢聚之衣，将毋禁虱。某等投所好而舍形骸，主人吝于施而有德色。何以堪之。不如战也，”遂不听约束，将夹攻而互乘之。女曰：“不守吾戒，速之亡也。”未几，到生则烟出于鼻，身如炽炭；寻生则液流其腮，手若寒冰；形容顿殊，耳目尽废。女悲曰：“蝉脱之士，此其先驱乎？”是夕，二生昏眩绝，女命侍者守于下床。厥明，强勇复以后五人至。女命酒食而后入。蛮目进报曰：“汉营女将又索战急矣。”女问鲜于曰：“今日外斗不吉，儿将坚壁不出，以避敌锋。学士其谓之何？”鲜于曰：“依古无不灭之女戎，正如弈棋，胜固忻然，败亦可喜，新妇闭置，何为者耶。”杜曰：“是何昧昧也。无论来归壮士，喋血可虞，即吾徒依附女床，谁肯以昆玉同焚，鸿毛较数？吾宁恸山邱而殉，不欲投豺虎以亡。”女曰：“免战则为敌笑，但学士辈不宜从我出御。”鲜于曰：“吾视死锋镝，与死床笫等也。何俱为！”应宿亦踊跃曰：“弟子以生为寄，以死为归，愿为凭轼之观，得知猛士之赴敌场矣。”女曰：“但随吾后，勿扬鞭出也。违则有失。”二人皆诺。<br>&nbsp;&nbsp;　　出寨中，汉营钲鼓大作，以九蛮目首级悬一旗纛下，军士呼曰：“蛮人来斗者视此。”群蛮皆忿，女曰：“是特激怒我师也，吾当自诱敌诸壮士先以短兵接战，分左右翼伪败走，俟其深入，以长矛大钺为一层，毒矢劲弩为二层，藤牌竹枪为三层，鸟机神炮为四层，围裹之。令渠丧胆，解我攒眉也。若胜负惟天所命，不欲置之度外。岂皆入我算中，勉为死战而已。”群蛮皆跳掷曰：“战好死好！”女自挥剑迎击。木兰乘之，不数合力怯走。木兰纵马追袭，女回顾曰：“儿亦应运主杀劫者，独天女哉！”木兰曰：“去尔氵㸒帜，袒而求诛，或免脔解之罪。婢子悲泣态，固无所用之，不得罔上也。”女笑曰：“果欲儿身命耶，如时犹未可，天人亦不宜作诳语。”木兰出袖中紫绡帕擒之。女知其术异。掣腰际白罗巾还掷。帕坠地，女收之。木兰怒投一竹枝，近女身化为巨蟒，搏女不得脱。鲜于呼曰：“神物不得伤公主，请以臣代。”应宿亦举鞭挝巨蟒爪，爪稍懈，女得裂衣遁。蟒转攫二人，皆就缚焉。木兰以手招蟒，则仍一竹枝也，遂还大营。诸将士被蛮围数重，互有斩杀，失去金大都督牙将二人。献俘，以鲜于季通、郎应宿进。李节使勃然曰：“中朝士类，助妖女为乱，科目可废，胶庠可芜也。速寸斩之。”季通应宿骂曰：“朝廷养士数百年，未尝无定乱之才，宣猷王国，今被兵处所，守陴官民，独非科自胶庠之士哉。公等内贪外忌，视士林如盗贼，平时不能教养，而又使劣官狡吏，如脍切之，失身蛮中。已自比于犷兽，虽死为肉麋，应不合惧，似此假公之吆喝，无味也。”金大都督曰：“戮从逆子，不在亟亟。吾牙将二人遭陷，盍以此易之归？”季孙曰：“都督之见，尤为周密，戮贼中二人，不足以吐士气，苟因而害及二将，非所以全国威也。”乃禁之，暗选能言者觇蛮女，持谕以往。女方易缟素衣，设鲜于学士郎秀才之位而哭。其四学士一秀才皆侍奠，有两秀才呻吟于地，强勇与后来五人哭于外寝，能言者径白蛮目求进见，呈大营军帖，女呼入展读其贴，乃谕文也，曰：<br>&nbsp;&nbsp;　　楚制府李军门金示谕叛民知之：不义自毙，况梦与天搏；善战服刑，乃人而妖兴。此生民之流毒，为上帝之降灾。非尔愍不畏死之徒，辄有其如予何之志也。前日之役，掠我牙将二员，节钺之爪牙，未必敢损毫末。然不驰送请罪，一日不归国家大臣，几废寝食，尔民安乎？所俘鲜于季通朗应宿，尚未诛戮，二将还日，即给两人生还，以明蛮貊之信，谕到如令。<br>&nbsp;&nbsp;　　女泣涕谢使曰：“吾鲜于学士郎秀才尚未死耶，国家于民辈恩厚，宜即归命，仅还两将，何足云报也。”即手启云：<br>&nbsp;&nbsp;　　氏庆喜死罪，呈报两相公阁下：氏之合其众而不能退，非身为叛逆，将诛其叛逆者也。守土将吏，激变以为冒支兵食之谋，称功以为汲引私人之路，乃溃败决裂，一至此极，如氏浩劫一身，幽明俱可栖止。彼乌合之众，亦知从逆非策，贪须臾之苟活，但投诚而全家为仇人所诛，妻子为乡勇所掠，故非甘为有罪之人，乃不得为悔罪之人是戚。累战之余，死亡枕籍，曾不回心革面者，其怨苦深矣。阁下又何从而知之，转达明廷也哉！今来谕云云，谨如令，只送牙将二员，并所拾天女遗物，其不死二生，当百叩头而请释归，氏生死知感。<br>&nbsp;&nbsp;　　书毕，请二牙将出，陈谢卤莽之罪。别遣强勇等六卒护送还大营。是日，鲜于学士郎秀才俱归，女迎执手，泣指两人之位而告曰：“为二君身后痛也，安料复见生平。”鲜于大恸曰：“招生魂，其感激尤至，又乌知人不返而魂归，魂亦归而人杳，有定理无定数耶。”郎生亦恸曰：“某师徒已在冥途，愿主勿复有生人之见者存也。”杜学士慰曰：“二君悸益定，无为悲益深耳。”两人言曰：“归见主面，谢赎骨之恩，卒明吾心，报捐躯之节，与诸公作别，便觅死所。地下相逢之日，何异军中行乐之年。惟愿田横宾客，死共一邱；叔宝宫人，沉无异井。诸公宁居其后，我二人敢为之先。”各掣女佩剑一，跪而求刎。女双夺其剑，跪泣曰：“两君死诚乐，忍使儿独忧乎？”两人皆泣曰：“主成人之乐，即能解己之忧，我二人眉低目瞑久矣，乞撒手。”诸学士秀才一时号哭，两人竟自绝焉。女抢地欲死，泪尽且继以血，谓众人曰：“鲜于学士，生天便作善知识，成第二妙谛。郎秀才再转生，必以巨盗取斗大金印，位封侯，去仙佛较远。”众谓女曰：“三生之果，主已灼知，我等正苦不知死日，能死想亦不恶，然二公之敢死，诚愧不如。”女叹曰：“与儿游者，有恶德而无庸性。法不寿康，岁月修短，惟所探之策耳。”语毕，视到胜之寻声，始亦卧地哭者，以斯时气尽。女拭泪言曰：“哀哉二生，宜以刀箭死，今而保首领，亦其温雅之致此也。学士秀才，同日并命者四，杜君其为我诔之。”承瓘亦挥涕而诺：　　花月妖娆可奈何，闲情一赋玷难磨。<br>&nbsp;&nbsp;　　将图蛱蝶营金翠，特写鸳鸯借毕罗；<br>&nbsp;&nbsp;　　香国迟来知己少，玉楼急召为君多。<br>&nbsp;&nbsp;　　粉骷髅相无传付，鬼母新模九子魔。<br>&nbsp;&nbsp;　　鉴庭邵氏诠曰：<br>&nbsp;&nbsp;　　积气以为天骨，积形以为地骨，受天地之形与气以为人骨。而羽毛鳞介之属，分倮虫之气与形以为骨，虫之无骨者，渣滓所潜滋而已。气尽形销而骨不朽者。贰负在汉骨之完，防风在周骨之残，孰是其枯质也而不重诸。<br>&nbsp;&nbsp;　　人之生也，芟除礼法，委蜕官骸。有骨而筋不足以束之。及其敝也，忍息尘埃，游魂墟莽，有骨而山皆可以埋之，则夫骨之溃败决裂，不可收拾者，生而已然，死可知矣。彼何尝不嗟呀曰：“是枝枝节节者，孰与丝联而神贯之？水以调阳，火以铸阴，周其身为锁骨哉。”<br>&nbsp;&nbsp;　　邺侯有□子骨，所谓夜抱九仙者也。然闻其骨节之鸣，不见其骨相之异。具慧相者，无如此菩萨矣。不仙骨，不佛骨，自成其菩萨之骨；不磨顶，不舍身，已证失锁骨之菩萨。是坚固子有破碎之功，而妙明心为浮游之象，吾于菩萨唪第一义焉耳。<br>&nbsp;&nbsp;　　人以死为下世，菩萨以生为下世。世人未死，与胎殰卵殄无异。精气神潇然，骨仅存耳。菩萨致之于死，速还其天地形气所受之骨，又致之于不死，力持其气尽形销不朽之骨，夫乃知阅世生人，阅人成世，非菩萨不能主持之。其未下世也，有天神在上，香花蠡鼓之逢迎。其既下世也，有太史占空，星渚虹桥之隐现，从此成功而退，复去青冥，恐东海尘飞，西山石尽，求此菩萨，不可复来。悠悠浊世，惟见狼籍溷藩，此妪骨醉也者，能不悲哉！<br>						