
&nbsp;&nbsp;&nbsp;&nbsp;东阜野史氏于友人斋，见所谓《妆钿铲传》，竞读，不禁掩卷而三叹曰：“甚矣褦襶道人之仁也，天道去人岂远哉！”数盛则理隐，理盛则数绌。阴阳消长，不能相无。当其未定，几若苍苍正色，托体虚空，无与人事者。迨既定，则庆与殃，如影之随形，响之应声也。如檐溜之水，点点滴滴，不移其处也。又如铢较而寸计也。天道去人果远哉！然使有理无数，小人必不起蝇营狗苟、狼贪鼠窃之心。有数无理，则为善者其惧，而世道人心于是乎坏。此褦襶道人所为重有慨也。其所为书，寓言十九，棒喝再三。<br><br>&nbsp;&nbsp;&nbsp;&nbsp;观弓伯子，因悭吝而敢于弗克家。有不思无地生财，当流行天地间，而求遗子以安者乎？观弓长两，始则逸而思氵㸒，不比人数；继能穷而返本，终成干蛊之孝，义方之慈。有不思为天地惜物力，为父母贻令名，为子孙计长久者乎！观享邑氏，机械百出，襄取人之妆钿铲，不转瞬而地藏有召，空手以归。其子于弓长氏之初行，转相仿效，且加厉焉，妆钿铲遂以还其故主。有不思富贵贫贱定于生初，刻薄成家，理无久享，而安于顺时听天者乎？有不思祖父创业艰难，当亲正人远小人，务求勤俭以盖前愆而裕后昆者乎？甚矣椎横道人之仁也。或日：“良医医未病，此书其医已病欤！”吾谓世之信医者固多，而讳疾而忌者亦复不少，倘有人大声疾呼而告之曰：“用我方则生，不用我方则死！”吾知人虽王愚，未有不免进苦口之药者也。不然，轩岐曷为而以书传哉？此盖仁人救世之心也夫！<br><br>&nbsp;&nbsp;&nbsp;&nbsp;东阜野史谨识<script></div>

<script>zj_waps2();</script>
<div class="m-page">
<a href="https://www.mingqingxiaoshuo.com/guiguaishenmo/zhuangdianchanzhuan/16213.html"><button type="button" class="btn btn-danger pull-left col-md-2 col-xs-3 col-sm-3">上一章</button></a>
<a href="https://www.mingqingxiaoshuo.com/guiguaishenmo/zhuangdianchanzhuan/"><button type="button" class="btn btn-danger col-md-2 col-xs-4 col-sm-4 col-md-offset-3 col-xs-offset-1 col-sm-offset-2">返回目录</button></a>
<a href="https://www.mingqingxiaoshuo.com/guiguaishenmo/zhuangdianchanzhuan/16215.html"><button type="button" class="btn btn-danger pull-right col-md-2 col-xs-3 col-sm-3">下一章</button></a>
</div>
