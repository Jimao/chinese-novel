
&nbsp;&nbsp;&nbsp;&nbsp;天地，一大文章也。其脉络，则水流而山峙；其绚染，则乌兽与草木。有脉络而无绚染，枯寂无光，有绚染而无脉络，散漫无归。是以山自为山，山山各有其本，而飞走动植育其中，水自为水，水水俱有其源，而蛟龙鱼鳖潜其内。从源而溯之，其源流支派，爽若列眉。由本而穷之，其起伏结聚，朗如画沙。览其脉络，睹其绚染，井井不紊，滴滴归源，不诫有篇如股，股如句而灿然夺目哉！乃人之为文也，亦何独不然？<br><br>&nbsp;&nbsp;&nbsp;&nbsp;如是《传》之作，以妆钿铲为题，而以弓长两，享邑两错综运化为文。弓长两本有妆钿铲而自失之，失而复得；享邑两本无妆钿铲而忽得之，得而复失。此妆钿铲应有之反正开合也。至若废学业而投苦海，躲军洞以战神鳔，寻脱空与求思禅，会黄、白与学琴铜，得钿铲而归家，则妆钿铲之脉络也。观山景而遇经过，过累头而逢太白，问樵者与打精鹰，见无点与宿窟茏，小真人之纵欲，则妆钿铲之绚染也。而其中衬托不一物，腾那不一法，或用影射，或用明点，总无非为妆钿铲作曲折耳。而且语语道破俗情，句句切中时款，处处有起伏，节节有照应。循首讫尾，捧读一过，真属暮鼓晨钟，时时令人猛省，不诚为天造地设之一大文章哉。　　松月道士谨识<script></div>

<script>zj_waps2();</script>
<div class="m-page">
<a href="https://www.mingqingxiaoshuo.com/guiguaishenmo/zhuangdianchanzhuan/16214.html"><button type="button" class="btn btn-danger pull-left col-md-2 col-xs-3 col-sm-3">上一章</button></a>
<a href="https://www.mingqingxiaoshuo.com/guiguaishenmo/zhuangdianchanzhuan/"><button type="button" class="btn btn-danger col-md-2 col-xs-4 col-sm-4 col-md-offset-3 col-xs-offset-1 col-sm-offset-2">返回目录</button></a>
<a href="https://www.mingqingxiaoshuo.com/guiguaishenmo/zhuangdianchanzhuan/16216.html"><button type="button" class="btn btn-danger pull-right col-md-2 col-xs-3 col-sm-3">下一章</button></a>
</div>
