&nbsp;&nbsp;&nbsp;&nbsp;须臾，云生足下，波罗提直至异见王殿前，默然而立之。时，王正与宗胜辩驳，忽见波罗提乘云而至，愕然忘其问答，曰：“乘空来者，是正是邪？”提即答曰：“我非邪正，而来正邪；王心若正，我无邪心。”王虽惊异，而骄慢方炽，即摈宗胜，令之远出。波罗提曰：“王既有道，何摈沙门。我虽无解，愿王致问。”见王怒而问曰：“子之宗佛，必以佛为是也。且问，何者是佛？”波罗提答曰：“佛之教，虽不滞于有，亦不沦于无。惟见性是佛而已。”见王又问曰：“师见性否？”提答曰：“我不见自性，惟见佛性。”王问曰：“性在何处？惟于所见。”波罗提曰：“性在作用上见之。”王曰：“性蕴于中而难知，情发于外而易见，子徒作用上见性，盖亦令我见之。”提曰：“性之作用，现前即是，王自不见耳。”王曰：“寡人作用上亦有性否？”提曰：“作用种种皆是，王若寂然不用，其体亦自难见。”王曰：“若当用时，现处有几？”提曰：“陛下每日作用，其出现时大概有八。”王曰：“既有八处出现，当为寡人言之。”喟然叹曰：“佛法不可有误。”波罗说偈云：<br><br>&nbsp;&nbsp;&nbsp;&nbsp;在胎为身，处世为人，<br><br>&nbsp;&nbsp;&nbsp;&nbsp;在眼若见，在耳若闻，<br><br>&nbsp;&nbsp;&nbsp;&nbsp;在鼻辨香，在口谈论，<br><br>&nbsp;&nbsp;&nbsp;&nbsp;在手执捉，在足运奔。<br><br>&nbsp;&nbsp;&nbsp;&nbsp;又云：<br><br>&nbsp;&nbsp;&nbsp;&nbsp;偏现俱该沙界，收摄在一微尘。<br><br>&nbsp;&nbsp;&nbsp;&nbsp;识者知是佛性，不识唤作三魂。<br><br>&nbsp;&nbsp;&nbsp;&nbsp;				&nbsp;<br>