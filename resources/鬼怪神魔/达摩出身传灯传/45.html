&nbsp;&nbsp;&nbsp;&nbsp;达摩师见神光僧所为济人而非济己，利物而非利身，志向可谓公且伟矣。遂与言曰：“诸佛无上妙道，旷劫精勤。虽难行而实能行，虽非忍而实能忍若水。小德小智胸襟，轻心慢心学问，一旦希顿悟其真乘，徒劳勤苦，何免于得哉。以子之立雪志非不坚，以子之普度心非不广。第适所云无上妙道，非仅仅耐冷之夫，顿超真乘，而谐满慈悲之愿也。”神光师本日闻师诲励，感激与奋迅交并，自思曰：“天下无难事，都因心不专。立雪不足以见志，断臂始足以鸠心。”乃潜取利刃，自断左臂置于师前。达摩见其剀切如此，叹曰：“真如来法器也。”遂为弟子。有诗为证。<br><br>&nbsp;&nbsp;&nbsp;&nbsp;论道精妙诗：<br><br>&nbsp;&nbsp;&nbsp;&nbsp;妙道难行却厉行，忍而非忍两交横。<br><br>&nbsp;&nbsp;&nbsp;&nbsp;纤微智德能希悟，轻漫之心得上乘。<br><br>&nbsp;&nbsp;&nbsp;&nbsp;断臂明志诗：<br><br>&nbsp;&nbsp;&nbsp;&nbsp;世无难事贵心专，闻教彷徨着祖鞭。<br><br>&nbsp;&nbsp;&nbsp;&nbsp;断臂鸠心一师前，任渠铁砚要磨穿。<br>