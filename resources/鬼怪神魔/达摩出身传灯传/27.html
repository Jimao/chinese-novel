&nbsp;&nbsp;&nbsp;&nbsp;次日，见王具驾等候，迎请叔父返国。达师即随使而至，为王忏悔前非。王闻达师规诫，即百拜泣谢。又诏宗胜归国，左右大臣奏曰：“宗胜被王谪贬，自愧不能为王御难，捐躯投崖，已亡多时。臣矫诏，不敢奉命。”王告其叔曰：“宗胜之死，皆出于朕，不知大悲为朕如何忏悔，方免斯罪？”达师曰：“无伤也，宗胜现在岩间安息，有诏往召，彼即至矣。”王闻宗胜在，大悦，即遣使召之。使至山中，果见宗胜宴坐崖下，惮寂自若。有诗为证。<br><br>&nbsp;&nbsp;&nbsp;&nbsp;迎达摩诗：<br><br>&nbsp;&nbsp;&nbsp;&nbsp;闻说从师出懿亲，勃然变色觅心惊。<br><br>&nbsp;&nbsp;&nbsp;&nbsp;宗盟不意生真佛，诏使迎归作福星。<br><br>&nbsp;&nbsp;&nbsp;&nbsp;见王赉诏诗：<br><br>&nbsp;&nbsp;&nbsp;&nbsp;宗胜投崖实朕愆，召之还国传经筵。<br><br>&nbsp;&nbsp;&nbsp;&nbsp;使臣奉诏山中召，见彼端坐岩石巅。<br><br>&nbsp;&nbsp;&nbsp;&nbsp;				&nbsp;<br>