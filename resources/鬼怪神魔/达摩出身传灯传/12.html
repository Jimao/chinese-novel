&nbsp;&nbsp;&nbsp;&nbsp;一日，达摩师微现神力，至无相宗问曰：“汝言无相，尚何证之？”<br><br>&nbsp;&nbsp;&nbsp;&nbsp;彼众有婆罗提答曰：“我明无相，心不现故。”师曰：“汝既心不现，尚何明之。”彼曰：“我明无相，心不取舍，尚于明时，亦无当者。”师曰：“于诸有无，心不取舍，又无尚者，诸明无故。”彼曰：“入佛三味，尚无所得，何况无相，而欲知之。”师曰：“相既不知，谁云有无，尚无所得，何名三昧？”彼曰：“我说不证，证无所证，非三昧，故我说三昧。”师曰：“非三昧者，何尚名之。汝既不证，非证何证。”婆罗提闻师辨析，既悟本心，礼谢于师，忏悔往谬。祖即曰：“汝尚得果，不久证之。此国有魔，非久降之。”言讫，忽然其师一时不见。<br><br>&nbsp;&nbsp;&nbsp;&nbsp;美六宗师：<br><br>&nbsp;&nbsp;&nbsp;&nbsp;实相诸徒已觉非，此宗无相亦须规。<br><br>&nbsp;&nbsp;&nbsp;&nbsp;问渠无相居何义，恐与沙门道裂支。<br><br>&nbsp;&nbsp;&nbsp;&nbsp;婆罗提答诗：<br><br>&nbsp;&nbsp;&nbsp;&nbsp;我名无相隐俾论，三昧圆融罔执循。<br><br>&nbsp;&nbsp;&nbsp;&nbsp;变化莫知神明境，能将口说为君闻。<br><br>&nbsp;&nbsp;&nbsp;&nbsp;达摩复诗：<br><br>&nbsp;&nbsp;&nbsp;&nbsp;无得三昧相，莫当三昧名。<br><br>&nbsp;&nbsp;&nbsp;&nbsp;婆罗闻慧辨，即悟性三灵。<br>