&nbsp;&nbsp;&nbsp;&nbsp;宋云别了达摩，望南而还。山迎水送，越数月跋涉，遂到之中华胜地。<br><br>&nbsp;&nbsp;&nbsp;&nbsp;次日，整冠服上京复命。魏帝见宋云出使，于国有劳。庄帝问曰：“大夫远使西夷，曾有故人否？”云答曰：“大夫无故交，安有故人。第臣归国，行至葱岭，遇见达摩禅师，手持只履，翩翩独往。臣问师何往，彼对曰西天去朝佛。所遇故人，惟此一人而已。”魏主笑曰：“卿误矣。卿出使后，孤具书迎请达摩，道达摩禅师已圆寂，尸葬熊耳山，塔建定林寺，及今已三载有余。卿适云日前葱岭相遇，真白日魍魉，岂不误也。”宋云曰：“臣非独遇，诸从者目有同视。今如帝言，是达摩脱化之验也。”魏帝即诏道副众徒，启柩视之，柩中惟存只履。帝大惊讶，遂遗书。<br><br>&nbsp;&nbsp;&nbsp;&nbsp;宋云诗：<br><br>&nbsp;&nbsp;&nbsp;&nbsp;明日趋朝覆魏君，九重慰问受艰辛。<br><br>&nbsp;&nbsp;&nbsp;&nbsp;达摩只履逢葱岭，此是他乡遇故人。<br><br>&nbsp;&nbsp;&nbsp;&nbsp;庄帝诗：<br><br>&nbsp;&nbsp;&nbsp;&nbsp;达摩圆寂已多年，葱岭相逢不自然。<br><br>&nbsp;&nbsp;&nbsp;&nbsp;尸葬耳山经耳目，如何持履孤翩翩。<br><br>&nbsp;&nbsp;&nbsp;&nbsp;又诗：<br><br>&nbsp;&nbsp;&nbsp;&nbsp;葱岭翩翩揭履行，宋云会别两分明。<br><br>&nbsp;&nbsp;&nbsp;&nbsp;归朝具奏开柩视，惟有当年只履存。<br><br>&nbsp;&nbsp;&nbsp;&nbsp;				&nbsp;<br>