&nbsp;&nbsp;&nbsp;&nbsp;达摩师在公馆坐禅，忽谓刺史萧昂曰，“君可促装，朝中遣使迎请，法驾不久及门，诏君护送。及今未至，可将州事托付何人拟拟，不日予与君行矣。”刺吏尚未之信。越两日，诏书果至，一如达摩师所言。萧昂愈倾心敬服。及师迢递至金陵，武帝沐浴斋戒，旗幡鼓乐，灯烛香花，自出部城迎接。本日，车马填街，人民塞市，一则急睹人王，一则快观活佛。此时此际，沉檀扑鼻，萧管沸耳，幢幡夺目。缙绅失其贵，甲冑失其勇。虽堂堂天子，亦不自知尊贵，惟知达摩之为大矣。<br><br>&nbsp;&nbsp;&nbsp;&nbsp;达摩坐禅诗：<br><br>&nbsp;&nbsp;&nbsp;&nbsp;坐禅出定白萧昂，速备车舆待启行。<br><br>&nbsp;&nbsp;&nbsp;&nbsp;明日九重丹诏及，贵尹护送见君王。<br><br>&nbsp;&nbsp;&nbsp;&nbsp;梁王迎接诗：<br><br>&nbsp;&nbsp;&nbsp;&nbsp;梁王事佛果虔诚，佛至金陵出郭迎。<br><br>&nbsp;&nbsp;&nbsp;&nbsp;鼓乐喧阗香扑鼻，旗幡灯烛耀人明。<br><br>&nbsp;&nbsp;&nbsp;&nbsp;百姓争睹诗：<br><br>&nbsp;&nbsp;&nbsp;&nbsp;人民塞市马填街，争睹西天活佛来。<br><br>&nbsp;&nbsp;&nbsp;&nbsp;甲冑缙绅忘勇贵，堂堂天子亦微哉。<br><br>&nbsp;&nbsp;&nbsp;&nbsp;				&nbsp;<br>