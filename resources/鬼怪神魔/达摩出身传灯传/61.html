&nbsp;&nbsp;&nbsp;&nbsp;且说期城太守杨炫之，一生宗信佛教。每遇僧人，俱隆礼接待。闻得达摩师在千圣寺游玩，即放下政事，躬造千圣寺谒见达摩，遂问曰：“西天正印，师承为祖，其道何如？”达摩师答曰：“明佛正宗，行解相应，名之曰祖。”又问曰：“此外更有何义？”师曰：“须明他心，知其古今，不厌有无，于法无取，不贤不愚，无迷无悟。若能是解，故称为祖。”炫之又问曰：“弟子皈依三教亦有年矣，而智慧昏蒙，尚迷真理。适听师言，罔知攸措。望师慈悲，开示宗旨。”师知太守来意恳切，即为说偈曰：<br><br>&nbsp;&nbsp;&nbsp;&nbsp;亦不赌恶而生嫌，亦不观善而勤措。<br><br>&nbsp;&nbsp;&nbsp;&nbsp;亦不舍智而近愚，亦不抛迷而就无。<br><br>&nbsp;&nbsp;&nbsp;&nbsp;达大道兮无量，通佛心兮出度。<br><br>&nbsp;&nbsp;&nbsp;&nbsp;不与凡圣同躔，超然名之曰祖。<br>