&nbsp;&nbsp;&nbsp;&nbsp;婆罗门有一僧人名神光者，人品清俊，资性聪慧，表表一旷达士也。久居伊洛，博览群书，善谈玄理。每抚髀叹曰：“孔老之教，礼术风规。庄易之书，未尽妙理。孔老，予不获出入其门墙；庄易，予不获从游其左右。与其浮慕前修，勿若求师近代。何代无贤，顾人自得耳。”神光进退于儒释之间，终舍正学而从左道。故功名富贵，等若浮云；证果修持，好如饴醴。有诗为证。<br><br>&nbsp;&nbsp;&nbsp;&nbsp;神光旷达诗：<br><br>&nbsp;&nbsp;&nbsp;&nbsp;仪表魁梧行莫羁，灵襟空洞逸绳规。<br><br>&nbsp;&nbsp;&nbsp;&nbsp;伟才若付良工手，斫就能将大厦支。<br><br>&nbsp;&nbsp;&nbsp;&nbsp;神光博览诗：<br><br>&nbsp;&nbsp;&nbsp;&nbsp;不直堂堂具表仪，无形仪表富襟闭。<br><br>&nbsp;&nbsp;&nbsp;&nbsp;笥经莫拟便上腹，敢谓身肥没字碑。<br><br>&nbsp;&nbsp;&nbsp;&nbsp;神光好佛碑诗：<br><br>&nbsp;&nbsp;&nbsp;&nbsp;家鸡野鹜两提衡，厌旧欢新出世情。<br><br>&nbsp;&nbsp;&nbsp;&nbsp;二祖若教难诳诱，达摩衣钵孰相承。<br><br>&nbsp;&nbsp;&nbsp;&nbsp;				&nbsp;<br>