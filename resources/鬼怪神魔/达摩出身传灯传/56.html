&nbsp;&nbsp;&nbsp;&nbsp;中岳帝王，遵常例每年会集四岳一度，朝天，本日，岳帝自玉京朝罢归来，询本山土神曰：“朕往上界觐君，下方有何妖魔为祟？”土神曰：“遵大王约束，俱奉命唯唯。”帝又问曰：“面壁玉人无恙否？”土神答曰：“面壁至人，匆匆有行色。”帝惊回曰：“怎见得？”土神曰：“龙虎彻夜啸吟，猿鹤终宵啼唳。且迩来士卒填门塞道，闻本上标拟十月西归。只今，从游三子数上恳留修养，诸朋纷纷上乞济，不知挽得至人车辙否？”帝曰：“吾方会集四方岳帝，待从经筵听讲，如何顿舍其去。孤明日化为坊厢耆老，苦情留之，看他何如。”有诗为证：<br><br>&nbsp;&nbsp;&nbsp;&nbsp;朝罢归来满袖香，稽查妖祟属猖狂。<br><br>&nbsp;&nbsp;&nbsp;&nbsp;土神复命均供职，惟有高人去得忙。<br><br>&nbsp;&nbsp;&nbsp;&nbsp;又诗：<br><br>&nbsp;&nbsp;&nbsp;&nbsp;闻说禅师决意归，仓忙谁命候车行。<br><br>&nbsp;&nbsp;&nbsp;&nbsp;诸经未讲心殊欠，挽作蒸民济渡师。<br>