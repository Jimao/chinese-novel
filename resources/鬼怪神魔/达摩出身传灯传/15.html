&nbsp;&nbsp;&nbsp;&nbsp;四宗虽已开悟，无得宗与寂静宗沉迷犹故也。达摩师不忍置之二宗于度外，亦欲收归至一之中。一日，又至无得宗，问曰：“汝云无得，无得何得，既云所得，亦无得得。”彼众中有宝静者答曰：“我说无得，亦无得得，尚说得得，无得是得。”师曰：“汝得既不得，得亦非得，既云得得，何得非得。”彼曰：“得得是得。若见不得，名为得得。”达摩师曰：“得既非得，得得无得，既无所得，尚何得得。”宝静闻言，拜首曰：“若非金绳，谁开觉路。若非宝筏，几堕迷川，弟子今知回头矣。”达摩曰：“汝今虔心慕道修完，自然功德浩大。我今把二藏经卷与你收下。”静者曰：“谨依佛法。”<br><br>&nbsp;&nbsp;&nbsp;&nbsp;美五宗诗：<br><br>&nbsp;&nbsp;&nbsp;&nbsp;勤修无得曷言僧，得了真宗断业根。<br><br>&nbsp;&nbsp;&nbsp;&nbsp;无得名宗应有意，请君为我说真原。<br><br>&nbsp;&nbsp;&nbsp;&nbsp;宝静答达摩诗：<br><br>&nbsp;&nbsp;&nbsp;&nbsp;如来立教总归无，不欲形声带觉吾。<br><br>&nbsp;&nbsp;&nbsp;&nbsp;眼内但知无是主，性灵有得亦俱徂。<br><br>&nbsp;&nbsp;&nbsp;&nbsp;达摩悟宝静诗：<br><br>&nbsp;&nbsp;&nbsp;&nbsp;修佛无真得，如来解吾惮。<br><br>&nbsp;&nbsp;&nbsp;&nbsp;梦中人唤醒，披露睹青天。<br><br>&nbsp;&nbsp;&nbsp;&nbsp;				&nbsp;<br>