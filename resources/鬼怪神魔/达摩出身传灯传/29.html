&nbsp;&nbsp;&nbsp;&nbsp;本日，持诏官尚未复命，达摩师问王曰：“使臣奉尺三诏，知得取宗胜还国否？”王曰：“事难遥度，未可知也。”师曰：“一诏不至，再诏始来。”少顷，使还，呈上宗胜辞表，果如师语，王大惊服，再遣使召之。师回，辞王曰：“臣且暂去，陛下当益修善德。臣瞻龙体，不久当有疾。”达摩师去后七日，王果得疾。国医诊治，日见加重，不见疗愈。贵戚近臣，忆师前日辞去之言，即发使迎师曰：“主上遘疾弥笃，愿请慈悲，远来诊救。”师闻召，即随使至阙问疾。此时，宗胜承王再召，亦别岩间而归国见王。波罗提亦趋至禁榻问病。宗胜、波罗提问师曰：“目今当何施为，令主上免此疾危？”师曰：“疗疾无他策，着令东宫太子，为王宥罪施恩，崇奉三宝。复为忏悔，消除向日轻毁罪孽。如是行事者三，王疾始愈。”有诗为证：<br><br>&nbsp;&nbsp;&nbsp;&nbsp;圣躬颐养失天和，预识将来有厄磨。<br><br>&nbsp;&nbsp;&nbsp;&nbsp;辞去叮咛无别话，急宜修德保沉疴。<br><br>&nbsp;&nbsp;&nbsp;&nbsp;又：<br><br>&nbsp;&nbsp;&nbsp;&nbsp;国王遘机势几危，急请慈悲为护持。<br><br>&nbsp;&nbsp;&nbsp;&nbsp;免难莫如消罪孽，东宫太子好施为。<br><br>&nbsp;&nbsp;&nbsp;&nbsp;				&nbsp;<br>