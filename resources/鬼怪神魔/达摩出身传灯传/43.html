&nbsp;&nbsp;&nbsp;&nbsp;一日，神光僧又自思曰：“不凿石，不逢玉；不淘沙，不见金。奕秋小数，不专心致志且不得也，况如来宗旨，可以二三之见求之乎。且古人刻志求佛，遗行斑斑可证。有敲骨取髓者，有刺血济饥者，有布发掩泥者，有投崖饲虎者，若此之类，难以枚举。况我又何人，敢不益励乃心，肯以师不礼貌辄少变其志。佛难人为，辄委靡其行乎。”<br><br>&nbsp;&nbsp;&nbsp;&nbsp;神光立志诗：<br><br>&nbsp;&nbsp;&nbsp;&nbsp;美玉精金出凿淘，奕秋小数致专求。<br><br>&nbsp;&nbsp;&nbsp;&nbsp;如来无价金和玉，丝发因循不到头。<br><br>&nbsp;&nbsp;&nbsp;&nbsp;神光仿古诗：<br><br>&nbsp;&nbsp;&nbsp;&nbsp;古人学道意专精，饲虎投崖效滴涓。<br><br>&nbsp;&nbsp;&nbsp;&nbsp;刺血济饥并取髓，掩泥布发事斑斑。<br><br>&nbsp;&nbsp;&nbsp;&nbsp;神光策立诗：<br><br>&nbsp;&nbsp;&nbsp;&nbsp;古人为道几捐生，何独区区不殒形。<br><br>&nbsp;&nbsp;&nbsp;&nbsp;得与达摩为弟子，胜如虚度过浮生。<br>