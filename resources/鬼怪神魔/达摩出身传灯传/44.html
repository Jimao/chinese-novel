&nbsp;&nbsp;&nbsp;&nbsp;神光僧为从师志一，慕道精专，忘却天时人事。时当十二月九日夜，天大雨雪，使非励志之夫，鲜不畏寒却步矣。彼依然坚立不动，唯知求教明心，不知六花裂体。逮迟明，积雪过膝，其寒冷当何如者。自常人论之，身为重，道为轻。纵师不以我为诚，亦不关甚紧要，何为苦节如此。彼则谓：“师之难我，雪之侵我，未必非彼苍玉成之意，过膝何足恤，纵雪积过腰，亦所甘心也。”此情此际，虽鬼神可格，金石可大矣。”达摩师始悯而问之曰：“汝立雪中，当求何事？”光含悲曰：“唯愿和尚慈悲，开甘露门，广度群品而已。”<br><br>&nbsp;&nbsp;&nbsp;&nbsp;神光立雪诗：<br><br>&nbsp;&nbsp;&nbsp;&nbsp;露领冲寒立雪中，雪深过膝不移踪。<br><br>&nbsp;&nbsp;&nbsp;&nbsp;从师励志诚如此，得髓真传捷利锋。<br><br>&nbsp;&nbsp;&nbsp;&nbsp;达摩问神光诗：<br><br>&nbsp;&nbsp;&nbsp;&nbsp;雪中久立欲何求？耐冷精诚贯斗牛。<br><br>&nbsp;&nbsp;&nbsp;&nbsp;知尔远来应有意，为观春色到皇州。<br><br>&nbsp;&nbsp;&nbsp;&nbsp;神光叩达摩诗：<br><br>&nbsp;&nbsp;&nbsp;&nbsp;弟子从容覆圣师，恭承明问发愚虑。<br><br>&nbsp;&nbsp;&nbsp;&nbsp;慈悲普渡诸群品，甘露门开万泉苏。<br>