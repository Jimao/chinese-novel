&nbsp;&nbsp;&nbsp;&nbsp;达摩师在少林寺别了宋云，面壁九年，功完行满。一日，欲西返天竺，乃谓从游众门人曰：“吾十年遇般若师传授，谓六十年以前当在本国行化，所谓时未至不敢出。六十年以后，当往震旦行化，所谓时已至不敢违。且曰，震旦之地，所获法器菩提，不可胜纪。从游众生，令之契悟神明，勿规规徇有。为功业南渡，未几即可西归，无得久住。今我兢兢佩服师训，六十年前在西竺，六十年后在中华。自南渡登岸，接见萧昂，金陵获瞻帝主，嵩山知遇汝辈，一味在契悟神理上发挥，勿令众生浮慕。有为事业虽斑斑皆我之身教，实源源遵师之心法也，果南方法器菩提不可胜纪，第佛化少弘。功行小满，吾能久拘此哉。归欣欣，可止则止，可行则行，时不我与，汝诸生其谓之何。”众徒曰：“愿师久住中华，济渡万方群品。”有诗为证。<br><br>&nbsp;&nbsp;&nbsp;&nbsp;达摩遵师训诗：<br><br>&nbsp;&nbsp;&nbsp;&nbsp;般若曾将道授予，时行时止作从违。<br><br>&nbsp;&nbsp;&nbsp;&nbsp;渡南广有菩提器，也合西归勿滞濡。<br><br>&nbsp;&nbsp;&nbsp;&nbsp;又诗：<br><br>&nbsp;&nbsp;&nbsp;&nbsp;忆自登舟达海南，萧昂梁武及诸□。<br><br>&nbsp;&nbsp;&nbsp;&nbsp;皆令性地参圣理，不在施为事业繁。<br><br>&nbsp;&nbsp;&nbsp;&nbsp;又：<br><br>&nbsp;&nbsp;&nbsp;&nbsp;中邦演教已多年，法器菩提满座筵。<br><br>&nbsp;&nbsp;&nbsp;&nbsp;震旦不能留迹住，洞庭湖里驾归帆。<br><br>&nbsp;&nbsp;&nbsp;&nbsp;				&nbsp;<br>