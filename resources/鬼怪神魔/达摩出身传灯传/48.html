&nbsp;&nbsp;&nbsp;&nbsp;一日，慧可、道副、道育诸徒在法堂坐，听师讲经说法。忽见一老者，姿容苍古，冠服庄严，步履从容，言谈慷慨，直趋至法堂，求达摩讲经。诸徒接见，道是坊郭致仕稳翁，独达摩识是嵩山岳帝，不泄其机，与之进待，以宾礼，赐之坐，以聆讲说。本日，慧可僧常值，尚未进经开讲，先启口问曰：“太宇清宁，天君寂若，庶几妙道有得。今弟子心多震撼不宁，何以能悟无上宗旨？讲经□□安心意焉，请师且为弟子安此未宁之心。”师曰：“汝欲心宁，可将心来安。”慧可曰：“觅心了不可得。”师曰：“既不可得，则子心境吾正安之矣。”老者获闻安心之说，不觉了然大悟。降级谢曰：“经从耳进，须用心融；心稍不宁，则上人开发祗说铃也。弟子之所以去佛道远者，亦为染着声臭色天相，君所以胶扰不宁。今后予知所从事矣。”慧可曰：“心本常空常宁，滞有则实，徇象则扰。吾徒必境象两忘，始为了证佛事。”师曰：“二子之谈，善哉。”本日遂辍讲，相笑而别。<br><br>&nbsp;&nbsp;&nbsp;&nbsp;岳神趋堂听经诗：<br><br>&nbsp;&nbsp;&nbsp;&nbsp;苍古姿容步履闲，服弁庄重伟言谈。<br><br>&nbsp;&nbsp;&nbsp;&nbsp;趋堂为听禅师讲，二子惊疑辍仕官。<br><br>&nbsp;&nbsp;&nbsp;&nbsp;慧可求师安心诗：<br><br>&nbsp;&nbsp;&nbsp;&nbsp;慧可经筵启达摩，天君扰攘失安和。<br><br>&nbsp;&nbsp;&nbsp;&nbsp;谈经未落安心急，不识金针砭若何？<br><br>&nbsp;&nbsp;&nbsp;&nbsp;达摩点化安心诗：<br><br>&nbsp;&nbsp;&nbsp;&nbsp;子欲安心讵有他，觅心扰□□□□。<br><br>&nbsp;&nbsp;&nbsp;&nbsp;太宇清宁无觅处，子心祖饯两□谶。<br><br>&nbsp;&nbsp;&nbsp;&nbsp;岳神有感诗：<br><br>&nbsp;&nbsp;&nbsp;&nbsp;吾心染着色和声，胶扰心中不获宁。<br><br>&nbsp;&nbsp;&nbsp;&nbsp;今日获闻师指点，始知从事□□□。<br><br>&nbsp;&nbsp;&nbsp;&nbsp;慧可感悟诗：<br><br>&nbsp;&nbsp;&nbsp;&nbsp;常空性地与常宁，徇象之夫扰失平。<br><br>&nbsp;&nbsp;&nbsp;&nbsp;境象两忘真体现，参禅妙决已无赢。<br><br>&nbsp;&nbsp;&nbsp;&nbsp;道育赞叹诗：<br><br>&nbsp;&nbsp;&nbsp;&nbsp;佛法相传总是心，虚无寂灭是金针。<br><br>&nbsp;&nbsp;&nbsp;&nbsp;灵台染着些儿物，不是如来去后音。<br><br>&nbsp;&nbsp;&nbsp;&nbsp;				&nbsp;<br>