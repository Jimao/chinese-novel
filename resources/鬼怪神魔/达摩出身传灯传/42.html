&nbsp;&nbsp;&nbsp;&nbsp;神光僧闻达摩大师乃西天得道比丘也，现寓止于嵩山少林寺面壁，欣欣喜曰：“才说无师却有师，古人负箧从师，不惮千里，况嵩山去此甚近。所谓至人不延，学步即亲者也。欲求解脱，非至人点化不可。欲师至人，非从游其门不可。有志而莫之学，是谓自弃。有师而（原书下缺一面）嵩山少林寺，参谒达摩，求其训诲。达摩见神光之来，恐亦好名之士，易为迁就摇惑，不专志传灯者也。达摩南来，正欲得中人以上与之语上，无论他后日得髓，且试得今日来意。意稍不诚，一挫即却矣。故面壁自若，不知身后有人参谒；缄然自若，不知左畔有人乞言。神光僧不以师为吝教，惟罪己为不诚。来意精专，可盟金石。师坐终日，彼亦侍立终日。师面壁坐，彼面师立。师不语，彼不去。如此效诚者半月。有诗为证。<br><br>&nbsp;&nbsp;&nbsp;&nbsp;神光参谒达摩诗：<br><br>&nbsp;&nbsp;&nbsp;&nbsp;躬往嵩山谒达摩，求他容授说波罗。<br><br>&nbsp;&nbsp;&nbsp;&nbsp;至人若肯传神髓，大地黄金酪搅河。<br><br>&nbsp;&nbsp;&nbsp;&nbsp;达摩面壁自若诗：<br><br>&nbsp;&nbsp;&nbsp;&nbsp;面壁无言匪拒人，示渠默坐作持循。<br><br>&nbsp;&nbsp;&nbsp;&nbsp;参师即悟参禅旨，岂谓规规试意诚。<br><br>&nbsp;&nbsp;&nbsp;&nbsp;神光来意精专诗：<br><br>&nbsp;&nbsp;&nbsp;&nbsp;从师学道匪沽名，师不优容意不诚。<br><br>&nbsp;&nbsp;&nbsp;&nbsp;面壁端然无指示，面师屹立效章程。<br><br>&nbsp;&nbsp;&nbsp;&nbsp;				&nbsp;<br>