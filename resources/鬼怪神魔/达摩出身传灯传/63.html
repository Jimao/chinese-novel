&nbsp;&nbsp;&nbsp;&nbsp;魏庄帝继体，为一国人主，性亦好佛，但林律师流三藏，当时号为僧鸾凤，故魏帝宗信在此，未及求证达摩也。及闻达摩在嵩山少林寺面壁悟解弟子，慧可断臂，授衣功果，表表不凡，私心甚艳慕之，遂遣使往少林寺，迎请入朝演教。达摩在日，人多忌之、毒之、毁之、阻之；达摩逝去，人多奇之、信之、思之、慕之。使臣赉诏入寺，达摩已圆寂多时。弟子慧可辈，星夜具表，同使臣朝呈谢恩。魏帝阅慧可表，心殊怆然，深以不得奉教为欠，诏慧可阐扬其化。<br><br>&nbsp;&nbsp;&nbsp;&nbsp;使臣诏诗：<br><br>&nbsp;&nbsp;&nbsp;&nbsp;积厚从未流必光，达摩证悟性名香。<br><br>&nbsp;&nbsp;&nbsp;&nbsp;魏君金阙飞丹诏，迎请归朝讲老庄。<br><br>&nbsp;&nbsp;&nbsp;&nbsp;弟子复命诗：<br><br>&nbsp;&nbsp;&nbsp;&nbsp;禅师舍我入凭依，遗下皮囊葬耳西。<br><br>&nbsp;&nbsp;&nbsp;&nbsp;貌矣商容悔莫及，有孤奉诏九天飞。<br><br>&nbsp;&nbsp;&nbsp;&nbsp;魏帝诗：<br><br>&nbsp;&nbsp;&nbsp;&nbsp;少林面壁已经年，愧朕无缘未传筵。<br><br>&nbsp;&nbsp;&nbsp;&nbsp;衣钵授卿须拓大，莫教断绝朕如笺。<br><br>&nbsp;&nbsp;&nbsp;&nbsp;				&nbsp;<br>