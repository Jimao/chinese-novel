&nbsp;&nbsp;&nbsp;&nbsp;达摩自西竺海堧之地，别亲王而离乡井，登大舟以渡南滨，无非为传灯之事也。迨及海隅时，忽见巨浪滔天，有一蛟龙，形势甚大，自下而升。<br><br>&nbsp;&nbsp;&nbsp;&nbsp;其舟几覆数次，在舟诸人，无不惊愕，惟达摩师颜色不变，欣笑自若而已。从容言曰：“此特河海中一微孽耳，汝等何惊怖之若是耶。第此孽不除，终为大害。”复以佛帚指龙曰：“汝之大，吾弗虞也，吾患汝之变小耳。”须臾之时，龙果变小。达摩师遂以钵盂捞之，其龙犹如绳系，莫之能动。达摩师以之掷于海，众人皆异之。有诗为证。<br><br>&nbsp;&nbsp;&nbsp;&nbsp;达摩降龙诗：<br><br>&nbsp;&nbsp;&nbsp;&nbsp;涌水兴波作浪涛，孽龙翻身并舟高。<br><br>&nbsp;&nbsp;&nbsp;&nbsp;予欲为人除大害，特今故把盂盆捞。<br><br>&nbsp;&nbsp;&nbsp;&nbsp;众人美师诗：<br><br>&nbsp;&nbsp;&nbsp;&nbsp;妖龙兴灾害万民，众人无计可逃生。<br><br>&nbsp;&nbsp;&nbsp;&nbsp;幸得神僧降此孽，舟中自兹得安平。<br><br>&nbsp;&nbsp;&nbsp;&nbsp;				&nbsp;<br>