&nbsp;&nbsp;&nbsp;&nbsp;武帝自接见达摩，叨陪不离左右，自矜其功德。问曰：“弟子自继位以来，宗信佛教，平日在国中，恐栖佛无所则为建寺，恐诵佛无本则为写经。若此之类，不可胜纪，不知有何功果？”达摩曰：“如来功果，贵务其大者、实者。主上造寺写经，此卑卑人天小果。有漏之因，如影随形，虽有非实。何功德足云。若以此为功德多见，其不知量也。”武帝怃然自失。又侧席问曰：“如圣人所云，必何如作为，乃为真实功德？”达摩曰：“净智妙圆，体自空寂。如是功德，不以世求，一味在性灵上体认，所谓大者、实者。寺创与经之缮写，初不关于修待急务，纵不暇及，亦不言其修证有亏。”<br><br>&nbsp;&nbsp;&nbsp;&nbsp;梁主矜功寺与经，人天小果漏之因。<br><br>&nbsp;&nbsp;&nbsp;&nbsp;智圆体寂真功德，不落人间色与声。<br><br>&nbsp;&nbsp;&nbsp;&nbsp;				&nbsp;<br>