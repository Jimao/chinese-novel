&nbsp;&nbsp;&nbsp;&nbsp;且说达摩师，自得了神光弟子，潜自喜曰：“不意晚年获一佳士，不惟如来宗旨有托，吾南来选佛之应，亦不虚矣。”一日，唤而谓曰：“上古诸佛，最初求道，往往为法言形。子昨断臂吾前，亦不亚古人。人形苦节，且智慧不摇，勤求可与。吾为汝更名曰慧可。命名有深意，子当顾名思义。慧者益求其慧，可者益求其可。愈证修则愈浑化，直至无慧名无可称，方为功行完满。有诗为证：<br><br>&nbsp;&nbsp;&nbsp;&nbsp;喜得神光诗：<br><br>&nbsp;&nbsp;&nbsp;&nbsp;神光坚志遂凡庸，异日传灯作正宗。<br><br>&nbsp;&nbsp;&nbsp;&nbsp;吾道有人吾志遂，寸衷不觉已怡融。<br><br>&nbsp;&nbsp;&nbsp;&nbsp;夸神光诗：<br><br>&nbsp;&nbsp;&nbsp;&nbsp;古人求道每捐躯，断臂神光志亦孚。<br><br>&nbsp;&nbsp;&nbsp;&nbsp;苦节方能传妙道，如来残照属吹经。<br><br>&nbsp;&nbsp;&nbsp;&nbsp;为光改名诗：<br><br>&nbsp;&nbsp;&nbsp;&nbsp;沙空最重慧超群，笃志勤修始可揣。<br><br>&nbsp;&nbsp;&nbsp;&nbsp;子讳可更为慧可，顾名思义大吾门。<br><br>&nbsp;&nbsp;&nbsp;&nbsp;三美神光诗：<br><br>&nbsp;&nbsp;&nbsp;&nbsp;神光参谒意何诚，积雪侵肤动悯情。<br><br>&nbsp;&nbsp;&nbsp;&nbsp;不是利刃伤左臂，过磨还不为更名。<br>