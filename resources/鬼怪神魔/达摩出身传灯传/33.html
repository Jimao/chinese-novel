&nbsp;&nbsp;&nbsp;&nbsp;自达摩师降龙之后，风息浪平，舟中如盘石之安矣。将及南海，达摩师登岸西行，遥见一座高山，巉岩峻岭，林木森森。询及行人：“前面高山是何处所？”行者答曰：“乃紫章三峰也。其中猛虎甚多，行路之人受其害者，不可胜纪。汝僧独自前行，只自己其生耳。”达摩曰：“行止虽存乎人，死生实由于天。天寿予而虎不能为我夭。天夺予而汝不能为我留，猛虎其如予何？”遂不听行者之言，遽而前往。近山下，忽见一猛虎，猝然而至。达摩以佛帚召之，曰：“汝当敛迹藏形，勿伤生灵可也。”其虎摇首摆尾，如犬之逢家主，不忍释去。既而达摩前往，虎亦莫知所之。有诗为证：<br><br>&nbsp;&nbsp;&nbsp;&nbsp;自从西竺至海南，穷途苦阻也曾尝。<br><br>&nbsp;&nbsp;&nbsp;&nbsp;披衣蹑足忙登岸，未知何日返道坛。<br><br>&nbsp;&nbsp;&nbsp;&nbsp;行者答师诗：<br><br>&nbsp;&nbsp;&nbsp;&nbsp;遥望高山名紫章，路人多被猛虎伤。<br><br>&nbsp;&nbsp;&nbsp;&nbsp;谕僧勿去从吾语，免得身躯受灾殃。<br><br>&nbsp;&nbsp;&nbsp;&nbsp;达摩伏虎诗：<br><br>&nbsp;&nbsp;&nbsp;&nbsp;数步行来到此村，猝然猛虎出山林。<br><br>&nbsp;&nbsp;&nbsp;&nbsp;达摩忙将佛帚扫，摇头摆尾如犬形。<br><br>&nbsp;&nbsp;&nbsp;&nbsp;				&nbsp;<br>