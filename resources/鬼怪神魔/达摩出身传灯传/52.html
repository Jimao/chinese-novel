&nbsp;&nbsp;&nbsp;&nbsp;达摩师欲将如来衣钵传与诸徒，不知何人可膺重托，又谓众徒曰：“时至矣，菩提将不久去矣。汝等从游有年，欲将正法付汝行持，汝勿谓隔世难言，试各言所得，我将采焉。”一门人名道副者先言曰：“如弟子所见，不执文字，不离文字。意者可以传正法乎？”达摩曰：“子之所见，徇外遗内，得吾之皮矣。可与共学者也。”次一人名尼总持者白其所得曰：“某亦恶乎见哉。弟子今日所解如庆喜见阿问佛国，一见更不再见，如此而已，意者如来正法属我行持乎？”达摩曰：“子之所见，入而未深，得吾之肉。可与适道者也。”断二子之后，一门人名道育者，第三进曰：“育也，其庶乎四大本空，五蕴非有，而我所见处，无一法可得。此可以传正法乎？”达摩曰：“子之所见，非得吾皮，非得吾肉，大而未化，乃得吾之骨也。”最后，达摩问慧可曰：“尔之见何如？”慧可曰：“异乎三子者之择。”达摩曰：“何伤乎？亦各言其志也已。”慧可本日默默不言，只顿首礼拜其师毕，依位而立。三子哂之曰：“不白所将书言，惟示所为于身，吾不知其所长也。”达摩喟然叹曰：“必如子之见，始得吾之髓，子其达权人哉。吾与可也。”遂以如来正法眼，嘱授慧可，且示以偈云：<br><br>&nbsp;&nbsp;&nbsp;&nbsp;吾本来敬土，传法救迷情。<br><br>&nbsp;&nbsp;&nbsp;&nbsp;一花可五叶，结果自然成。<br><br>&nbsp;&nbsp;&nbsp;&nbsp;达摩问三子所得诗：<br><br>&nbsp;&nbsp;&nbsp;&nbsp;时至予将别尔归，如来法眼孰行持。<br><br>&nbsp;&nbsp;&nbsp;&nbsp;诸徒各白心中得，以便传灯与授衣。<br><br>&nbsp;&nbsp;&nbsp;&nbsp;道副陈所得诗：<br><br>&nbsp;&nbsp;&nbsp;&nbsp;道副开先白所长，只从文字作行藏。<br><br>&nbsp;&nbsp;&nbsp;&nbsp;不知纸上皆糟粕，非执非难象亦忘。<br><br>&nbsp;&nbsp;&nbsp;&nbsp;总持陈所得诗：<br><br>&nbsp;&nbsp;&nbsp;&nbsp;总持解见亦无他，一见阿罗即玉家。<br><br>&nbsp;&nbsp;&nbsp;&nbsp;释氏正宗堪付托，秤星莫认定盘差。<br><br>&nbsp;&nbsp;&nbsp;&nbsp;道育陈所得诗：<br><br>&nbsp;&nbsp;&nbsp;&nbsp;四大本空五蕴无，正宗寂灭庶几乎。<br><br>&nbsp;&nbsp;&nbsp;&nbsp;秤星见处法无得，可作沙门一嫡嗣。<br><br>&nbsp;&nbsp;&nbsp;&nbsp;慧可陈所得诗：<br><br>&nbsp;&nbsp;&nbsp;&nbsp;慧可恶乎撰异哉，向师礼拜效捐埃。<br><br>&nbsp;&nbsp;&nbsp;&nbsp;少回依位从容立，不见言谈缓烦腮。<br><br>&nbsp;&nbsp;&nbsp;&nbsp;达摩评三子诗：<br><br>&nbsp;&nbsp;&nbsp;&nbsp;道副襟期亚总持，总持道育莫平提。<br><br>&nbsp;&nbsp;&nbsp;&nbsp;二子仅得吾皮肉，道育侵侵及骨拨。<br><br>&nbsp;&nbsp;&nbsp;&nbsp;独与慧可诗：<br><br>&nbsp;&nbsp;&nbsp;&nbsp;看尔雍容不垢浮，真宗妙悟几回头。<br><br>&nbsp;&nbsp;&nbsp;&nbsp;依吾立处如登岸，笑指慈航法水流。<br><br>&nbsp;&nbsp;&nbsp;&nbsp;				&nbsp;<br>