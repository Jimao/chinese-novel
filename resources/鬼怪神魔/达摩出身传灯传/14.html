&nbsp;&nbsp;&nbsp;&nbsp;有相宗归吾教，无相宗归吾教，定慧宗亦归吾教。戒行宗与吾为二，则佛道分裂，吾性尤有愧也。次日，达摩师又至戒行宗，问曰：“何者名戒？何者名行。尚此戒行，为一为二？”彼众中有一贤者，不道姓名，出席答曰：“一二二一，皆彼此生。”师曰：“依教不及于行内为非名，何名为戒。”彼曰：“我有内外，彼已知觉。既得通达，便是戒行。若违背说，俱是俱非，言及清净，既戒即行。”师曰：“俱是俱非，何言清净；既得通故，何谈内外。”贤者在梦觉关，一呼即醒，谓师曰：“不登高不知天之高，不入底不知地之厚也。予始悟今是而听辨矣。”师曰：“吾过数年，必往南渡。汝南渡后功德广大矣。”<br><br>&nbsp;&nbsp;&nbsp;&nbsp;美戒行诗：<br><br>&nbsp;&nbsp;&nbsp;&nbsp;一祖同仁佛量弘，不令度外蟹横行。<br><br>&nbsp;&nbsp;&nbsp;&nbsp;宗名戒行非天谓，指出平川路上人。<br><br>&nbsp;&nbsp;&nbsp;&nbsp;贤音答诗：<br><br>&nbsp;&nbsp;&nbsp;&nbsp;一二二一出师传，依教无缁曰戒行。<br><br>&nbsp;&nbsp;&nbsp;&nbsp;知觉通过无内外，是非清净妙超玄。<br><br>&nbsp;&nbsp;&nbsp;&nbsp;达摩复诗：<br><br>&nbsp;&nbsp;&nbsp;&nbsp;依教即有染，破教何云依。<br><br>&nbsp;&nbsp;&nbsp;&nbsp;通达是非故，揭封似剖篱。<br><br>&nbsp;&nbsp;&nbsp;&nbsp;				&nbsp;<br>