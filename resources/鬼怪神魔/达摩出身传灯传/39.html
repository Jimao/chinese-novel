&nbsp;&nbsp;&nbsp;&nbsp;梁王自谈功德之后，始不事外面作为，收入在性中修证。第着己用功者，由精会粗易；郛郭从事者，由粗入细难。梁武浮名好佛，兢兢在语言文字上探讨，及至谈禅悟偈，漠然无得也。<br><br>&nbsp;&nbsp;&nbsp;&nbsp;一日，帝又请问达摩师曰：“圣谛之文，弟子口尝诵之；圣谛之义，弟子心尝思之。其奥妙精微，非浅鲜胸襟所能测识第一义之旨，今愿窃有请也。”达摩曰：“圣谛之义，文字虽□□，一言一蔽之，曰廓然无朕而已。朕之一言，至矣，尽矣。”梁武解误，则文字化为真诠。达摩南来，还佛梁武，其首班矣。帝惟不然，又问曰：“对朕者谁？”达摩曰：“不识夫？不识即无朕，无朕即不识，不识无朕，二而一者也。”帝犹然不悟。佛家点化弟子，只在一字之间。三教不解，机不合矣。规规为虚文所拘留，非达摩西来之意也。本月十九日，不告于王，遂潜回江北。十一月二十三日，届于洛阳。当魏孝明帝正光元年，寓止于嵩山少林寺，面壁而坐，终日默然，人莫之测识，谓之壁观。<br><br>&nbsp;&nbsp;&nbsp;&nbsp;梁武浮名好佛诗：<br><br>&nbsp;&nbsp;&nbsp;&nbsp;如来修证性中求，郛郭工夫逐浪浮。<br><br>&nbsp;&nbsp;&nbsp;&nbsp;只向语言为探讨，方圆龃龉不相投。<br><br>&nbsp;&nbsp;&nbsp;&nbsp;梁武请问圣谛诗：<br><br>&nbsp;&nbsp;&nbsp;&nbsp;圣谛如来第一篇，其中意义必精玄。<br><br>&nbsp;&nbsp;&nbsp;&nbsp;请师乞为明开示，俾得持循作圣美。<br><br>&nbsp;&nbsp;&nbsp;&nbsp;达摩答武帝诗：<br><br>&nbsp;&nbsp;&nbsp;&nbsp;要知圣谛其中义，无朕之精自廓然。<br><br>&nbsp;&nbsp;&nbsp;&nbsp;陛下洞知无朕妙，西方佛果已修圆。<br><br>&nbsp;&nbsp;&nbsp;&nbsp;梁武帝不悟诗：<br><br>&nbsp;&nbsp;&nbsp;&nbsp;一隅甫举反三隅，始足谈玄号上儒。<br><br>&nbsp;&nbsp;&nbsp;&nbsp;三四发明浑不解，依然蔽固一愚夫。<br><br>&nbsp;&nbsp;&nbsp;&nbsp;达摩潜回江北诗：<br><br>&nbsp;&nbsp;&nbsp;&nbsp;出昼依回不舍王，为王可武与为汤。<br><br>&nbsp;&nbsp;&nbsp;&nbsp;梁王不是如来器，决志潜回抵北江。<br><br>&nbsp;&nbsp;&nbsp;&nbsp;达摩嵩山面壁诗：<br><br>&nbsp;&nbsp;&nbsp;&nbsp;少林篙岳好修持，面壁其中寂语词。<br><br>&nbsp;&nbsp;&nbsp;&nbsp;匪为一身完证果，多因等待续灯儿。<br><br>&nbsp;&nbsp;&nbsp;&nbsp;				&nbsp;<br>