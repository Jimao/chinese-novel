&nbsp;&nbsp;&nbsp;&nbsp;达摩之归，不特众生欲期留，百物亦不利其去也。江北自达摩潜回以来，闻说少林寺有龙来礼师说法，有虎来伏地听经。如此者数年，师不为怪，人不为异。及达摩师志欲西归，物亦效灵。江北父老，夜夜见空中一龙，不兴云，不布雨，只一味吟跃，其声悲悯，殊有可怜之色。夜夜只见山中一虎，不呼风，不攫物，只一片嘶叫，其声哀号，殊有不忍之情。父老相谓曰：“迩来龙虎微声吟啸，非关国家气数，必应伟人去留。不出月旬，定有效验。”<br><br>&nbsp;&nbsp;&nbsp;&nbsp;龙吟诗：<br><br>&nbsp;&nbsp;&nbsp;&nbsp;灵物空中彻夜吟，想应曾听达摩经。<br><br>&nbsp;&nbsp;&nbsp;&nbsp;知师不久西归去，故尔彷徨为阻行。<br><br>&nbsp;&nbsp;&nbsp;&nbsp;虎啸诗：<br><br>&nbsp;&nbsp;&nbsp;&nbsp;咆哮山君彻夜号，亡因失侣啸江头。<br><br>&nbsp;&nbsp;&nbsp;&nbsp;少林伏虎人将去，不吝哀鸣为挽留。<br><br>&nbsp;&nbsp;&nbsp;&nbsp;父老诗：<br><br>&nbsp;&nbsp;&nbsp;&nbsp;龙跃于渊世道亨，渡河虎比政声清。<br><br>&nbsp;&nbsp;&nbsp;&nbsp;迩来龙虎相吟啸，必为高人兆生死。<br><br>&nbsp;&nbsp;&nbsp;&nbsp;				&nbsp;<br>