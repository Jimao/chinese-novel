&nbsp;&nbsp;&nbsp;&nbsp;达摩师既授慧可以正法，又密唤慧可叮嘱曰：“昔如来以正法眼付迦叶大士，流传几十代至般若多罗。般若多罗师知我可为法，遂揭残灯而授之于我。我来南土，转求法嗣，惟子可膺重托，又将此遗照而付之于汝。汝当体我之心，善为护持，勿令统绪断绝。又授汝袈裟一领为法信。二者表曰，内传法印以契证心，外付袈裟以定宗旨。后代浇薄，疑虑竞生，言吾系西方之人，汝乃南方之子，从何得法，凭何证验。汝今受此衣法，庶却后日所生疑难。但此衣法，用以表明化无窒无碍耳。吾灭后二百年，衣止不传，法周沙界。明道者多，行道者少。说理者多，通理则少。潜符客证，千万有余。汝当阐扬，勿轻未悟。一念回机，便同本得。”有诗为证：<br><br>&nbsp;&nbsp;&nbsp;&nbsp;迦叶初膺衣钵传，源流般若几经年。<br><br>&nbsp;&nbsp;&nbsp;&nbsp;多罗复把灯传我，我揭余光托子沿。<br><br>&nbsp;&nbsp;&nbsp;&nbsp;又诗：<br><br>&nbsp;&nbsp;&nbsp;&nbsp;法师袈裟并授尔，好宣持护受灵符。<br><br>&nbsp;&nbsp;&nbsp;&nbsp;纵他浇薄生疑虑，法衣凭依可却除。<br><br>&nbsp;&nbsp;&nbsp;&nbsp;又：<br><br>&nbsp;&nbsp;&nbsp;&nbsp;吾道流通二百年，法周沙界眼无传。<br><br>&nbsp;&nbsp;&nbsp;&nbsp;潜子密证方扬阐，□拮胸中善与言。<br><br>&nbsp;&nbsp;&nbsp;&nbsp;				&nbsp;<br>