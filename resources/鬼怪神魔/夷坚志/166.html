　　秀州华亭县吏陈生者．为录事．冒贿稔恶．常带一便袋凡所谋事皆书纳其中．既死．梦于家人曰．我已在湖州显山寺为犬矣．家人惊惨．奔诣寺省问．一犬闻客至．急避伏众寮僧榻下．连呼不出．意若羞赧．其家不得已遂还．既去．僧语之曰．陈大录宅中人去矣．方振尾而出．此犬腹下垂一物正方．宛如便袋状．皮带周匝系其腹．犹隐隐可辨．洪庆善尝与葛常之侍郎至寺见之．询诸僧云然．