　　范镗、字宏甫．建州浦城人．布衣时．至日中无炊．里人未之奇也．一夕寒甚．自村墅回邑．假寐溪桥．中夜闻人声从桥出．若有询之者．应曰、学士寝于是．镗不疑其鬼．徐徐听之．皆涉水而济．黎明镗还浦城．人目教授生童者为学士．意所称谓此．未几镗登第．终龙图阁学士．盖宿桥之夕．相去五里许．一家设水陆．呼学士者乃鬼也．