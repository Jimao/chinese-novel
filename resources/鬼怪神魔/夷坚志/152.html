　　孟温舒．为濮州雷泽令．吏不敢欺．尝有喑者投空牒诉事．左右皆愕．温舒械之．曰、彼恃废疾来侮我．命二吏随扶以出．肆诸通衢．复潜遣谨厚者物色其旁．曰、有所闻即告．果有语者曰．是人佣于某家．累年负其直不偿．故诣令诉．特口不能言耳．今乃获罪．安用令．吏以白温舒．遣执语者讯之．遂得直．一县称为神明．郭枢密三益作温舒墓志．书此事．