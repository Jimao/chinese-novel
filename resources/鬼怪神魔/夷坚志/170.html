　　南安军城东嘉祐寺．绍兴初．有太守张朝议女．因其夫往岭外不还．怏怏而夭蒿葬于方丈．遇夜即出．人多见之．既久寺僧亦不以为怪．过客至．必与之合．有所得钱若绢．反遗僧．尝有二武弁．自广东解官归．议投宿是寺．一人知之．不欲往．一人性颇木强．不谓然．独抵寺．方弛担．女子已出曰．尊官远来不易．客大恐诱之使去．即驰入城．解潜谪居而卒．有孙营葬．憩寺中．为所荏苒．得疾几死．绍兴二十年．郡守都圣与洁率大庾令迁之于五里外山间．今犹时出与村落居人接．予尝至寺．老僧言之．犹及见其死时事云．