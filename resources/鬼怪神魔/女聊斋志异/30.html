

　　《桂苑丛谈》：郑代，肃宗时为润州刺史。兄侃，嫂张氏，女年十六，名采娘，贞淑有仪。七夕夜沉香筵，祁于织女。是夕，梦云舆雨盖蔽空驻车，命采娘曰：“吾织女，祁何福？”<br>
<br>
　　曰“愿乞巧耳！”乃遗一金针，长寸余，缀于纸上，置裾带中。<br>
<br>
　　令三日勿语，汝当奇巧，不尔，化成男子。<br>
<br>
　　经二日，以告其母。母异而视之，则空纸矣，其针迹犹在。<br>
<br>
　　张氏数女皆卒，至娠，采娘忽病而不言。张氏有恨言曰：“男女五人皆卒，复怀何为？”将服药以损之。药将服，采娘昏暗之内，忽称杀人。母惊而问之。曰：“女若终当为男子，母之所怀是也。闻药至情急，是以呼之。”母异之，乃不服药。<br>
<br>
　　采娘寻卒。既葬，母悲念，乃收常所戏之物而匿之。未逾，遂生一男子。或有动所匿之物，儿既啼哭。张氏哭女，儿亦啼哭，罢即止。乃采娘后身也，因名曰叔子。<br>
<br>
　　后位至柱国。<br>
<br>				
			
			
				
				