

　　按孟棨《本事诗》：开元中，赐边军纩衣，制于宫中。<br>
<br>
　　有兵士于短袍中得诗曰：“沙场征戍客。寒苦若为眠；战袍经手作，知落阿谁边？蓄意多添线，含情共着绵；今生已过也，重结后生缘。”兵土以诗白帅，帅进呈。玄宗以诗遍示宫中，曰：“作者勿隐，不汝罪也。”有一宫人，自言万死。上深悯之，遂以嫁得诗者，谓曰：“吾与汝结今生缘。”边人感泣。<br>
<br>				
			
			
				
				