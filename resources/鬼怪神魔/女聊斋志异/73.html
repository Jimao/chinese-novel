

　　刘晨，剡县人。汉永平中，与阮肇入天台采药，路迷不得返。经十三日，饮渴甚。望山上有桃实，共取食之。下山，取涧水饮，见一杯流出，中有胡麻饭焉。二人喜曰：“此近人家矣。”遂度山，出一大溪。溪边有二女，色甚美，顾曰：“刘、阮二郎捉杯来耶！”<br>
<br>
　　刘、阮异之。二女欢然如旧，曰：“来何晚耶？”即邀归家。南壁东壁，各有罗帏绛帐。命侍女具馔，有胡麻饭、山羊脯，甚甘美。食毕，行酒。俄有群女持酒，继弄丝弦笙箫，歌舞作乐。夜半，各就一帐宿，欢洽如胶。住久，日求还，苦留半年。气候草木常春，花艳无凋零，归思更切。<br>
<br>
　　二女曰：“罪根未灭，使君等至此。”遂指示还路。及归，乡邑零落，已七世矣。再往女家，寻觅不获。晋太康八年，失二人所在。<br>
<br>

			
				
				