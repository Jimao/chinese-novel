

　　《史记·周本纪》：<br>
<br>
　　姜嫄，炎帝后。姜姓有邰氏女，名嫄。<br>
<br>
　　为帝喾元妃，后稷之母。姜嫄出野，见巨人迹，心忻然悦，欲践之，践之而身动如孕者。居期而生子，以为不祥，弃之隘巷，马牛过者皆辟不践，徙置之林中，适会山林多人，迁之而弃渠中冰上，飞鸟以其翼覆荐之。姜？以为神，遂收养长之。初欲弃之，因名曰弃。弃为儿时，屹如巨人之志。其游戏，好种树麻菽美。及为成人，遂为耕农，相地之宜，宜谷者稼稿焉，民皆法则之。帝尧闻之，举弃为农师，天下得其利，有功。帝舜曰：“弃，黎民始饥，尔后稷播时百谷。”封弃于邰，号曰后稷，别姓姬氏。后稷之兴，在陶唐、虞、夏之际，皆有令德。<br>
<br>
　　按古者天子祭天于郊，而配以先？。其礼以玄鸟至日，用太牢祀之。天子亲往，后率九嫔，御以从。当时姜？出祀郊？，见大人迹而覆其拇，遂歆歆然如有人道之感。期年而生弃，是为耕农之鼻祖。其说颇为神奇，后世多有疑之者。<br>
<br>
　　苏氏云：“凡物之异于常物者，其取天地之气常多，故其生也或异。麒麟之生异于牛羊，蛇龙之生异于鱼鳖，物固有然者矣。神人之生，而有以异于人。何足怪哉！斯言得之矣。”<br>
<br>				
			
			
				
				