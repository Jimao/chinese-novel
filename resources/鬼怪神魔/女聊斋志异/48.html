

　　女帅秦良玉，石柱土司所属人也。生而警敏多智，父母皆爱怜之。有兄，莽夫也。良玉五六岁时，邻人彼窃，多方构之不得，与其父咨嗟叹惜。良玉曰：“无事多求，此必米具所为也。”曰：“何以知之？”玉曰：“我本不识具，日者潜窥汝室，彼以我幼不之避。倏又一人来，呼曰：‘米具，汝何为耶？’具即与耳语而去。是夜被偷，非具而何？”缉之果得。及笄时，土俗皆自择夫，春秋之际，纵少男女于山野唱歌求配。<br>
<br>
　　有马生者，土司宗族也，年及冠，无父母昆季，贫而好学，美秀而文。玉一见，即携手同归，父母及兄皆贫之。玉曰：“事在人为，我只得同心者耳，贫不足道也。”谓生日：“君得我，不忧不富贵，我得君，不忧不多闻。君所憾者家贫，我所憾者腹贫。家贫易为力，我请任之；腹贫须好学，君其为我助之！”<br>
<br>
　　生曰：“诺。”相得甚欢。良玉恒执女红伴读，辄有所悟。忽谓生日：“君所读之书，以治身心则有余，非我辈救时之策也。曷求富强之学，以成我愿。”<br>
<br>
　　生乃购借韬钤武备及三农致富等书数十种，闭户讲论年余。玉曰：“得之矣。”及出门，遍历荒山，得无主之地数十顷。归而尽其所有，皆易钱，不足，乞贷父兄亲族以益之，使生置芋粟，一名包谷，此贱而易成之物，遍撒山地。玉乃日游里闾，结好众瑶妇，得其爱戴心，谓之曰：“本年当大旱，救荒之计，我已密布山间；将来成熟时，可以周济汝等，但须为我照料耳。”众妇皆悦，为之挟刃巡逻；秀实时，争为收割，不失一茎，时果夏秋无雨，禾苗枯槁，惟此独茂。玉乃计口授瑶妇粟，欢呼拜谢而去。尚余千钟，粜之，得千余金，偿债之外，犹称小康。<br>
<br>
　　次年，瑶妇皆来请种，愿为耕耘。玉曰：“今年应涝，惟稷独成。”购种遍播之。夏秋果大雨，诸谷皆淹没，稷高丈余，不畏水，又获丰收。仍分给酬劳外，剩数千钟，粜之，大富，起厦居之。他寨官民皆乏食，流为盗贼，而石柱赖以无恙。男女咸敬佩良玉如神明，愿为服役者甚众，玉择其勤能者留之。生亦喜曰：“卿何以知天文，测之皆验？”玉笑曰：“《前汉书》曰：‘巢居知风，穴居知雨。’我师蚁也。凡旱年，其穴必深，涝年必迁高处。以是卜之，百不失一。何须高谈天文，炫其惊异哉！”一生乃服其读书之得间也。曰：“卿言富则果富矣，贵乌在？”良玉曰：“勿急，我后必移封君，为天下妇人出气！但目下大忧将至，奈何？”生曰：“方安居乐业，何出此言？”玉曰：“富者盗之饵，且邻寨饥荒，有不觊觎我哉？我司官素懦弱，又不知训练，猝遇强暴，鲜不倾覆，是则可忧也！君速购铜铁木石，觅巧匠，我将仿诸葛法，制连弩，敷以见血封喉之药，作救急计。”<br>
<br>
　　于是作劲弩千张，伏垣外，夜则埋机当路。凡藏粟帛之处，半穴其地作窖，中布铁蒺藜，亦敷毒药，上以板覆之。内室财帛皆露板，皆作机，自行无碍，人踏之，触机翻转颠入窖，着蒺藜立死。布置方罢，而邻寨果生心矣。<br>
<br>
　　使数十人行窃，知生家富，先攻其室，为连弩射死者半，破宅门入，皆奔仓库，颠入窖死者，又十之六七，仅剩十数贼。<br>
<br>
　　邻人救至，咸缚之送司。于是邻寨藉以为词，遍邀各寨，群起而攻之。土司驱市人而战，大败。遂杀土司。寨民大恐，公议良玉之夫系土司宗族，应袭职。众曰：“不如其妻。”群入生家，坚请良玉掌土司印，以御完。玉曰：“御侮之道，须众齐心，如臂指之相使，乃克有功；若人各一心，前车可鉴，是死我矣。君辈能听我号令否？”众皆曰：“凡我寨民所以得温饱者，皆出夫人之赐，谁不愿为效命。如有异志，众共戮之！”<br>
<br>
　　良玉察其情切，乃出视事。先点千人，各予连弩一张，命其兄统领射，退乌合之众。于是略其地方三百余里，料其民得十万余众。立为大寨居中，以亲信者同祝环作小寨，居其民，择其强壮者，训以兵法，坐以进退，井井有条。寨外掘长壕周匝，壕中皆置毒蒺藜，上覆机板，并如居室法，外伏毒弩。寨之四隅树长木，木颠以辘轳之竹屋。穴孔向外，以老花近视二镜，叠作脯，安孔中，即千里镜也，能睹百里外人马，使能书者居其上，以长绳悬铃达内营，名曰天观，一有所见，即书条，摇铃索报信。<br>
<br>
　　又掘地三四丈，埋瓮，使耳聪者卧其上，能闻百十里人言马嘶，亦出铃索达内营，名曰地听；一有所闻，亦如前录报。再远，则广布细作。故远近巨细，无所不知。又作连翔阵，人各执喷筒，以毒药煮细沙，晾透纳筒中，每伍间弩手一排护之。战必抢上风，顺风扬沙入人目，即迷疼不可开，弩手枪手继之，是杀瞽目也，故易胜。时败去之贼，复邀洞獠，大举而来。先驱牛马驼羊在前，土车随之。至寨前，触弩机中箭者畜牲耳，箭尽，即以死畜并土车填壕，一拥而入，则良玉已遁。遗有粮食甚广，众皆以为得计，居之不疑。未几，寨中地震，火炮直冲，顷刻寨地皆陷。粮食中火箭火球竞发，烟焰迷空，死者数千人。余贼争奔出寨，则围兵四合，众皆请降。良玉审其为恶者诛之，胁从者释缚，赏以口粮，曰：“去留任汝。”<br>
<br>
　　佥感德畏威，皆曰：“愿从夫人，虽死不去。”又益数千人，旁寨咸服，乃教以屯田富强之法，遂雄居一方。生大悦，曰：“方贼之劫寨，卿何预知之？”曰：“得天观地听力也。贼来时，牲畜在前，土车随后，早已见闻得报。我知此法，前寨必破，故退伏在外，而以地雷火炮伏寨中。彼见寨多粮食，谅必停留，不知中藏火箭火球等物也。彼方住歇，我使人由地道燃火线轰击，贼已裂胆，外又促之，进退不得，有不降哉？今以降人居外屯田，有益无损，是以日见富强。”生曰：“今富贵全矣，卿诚天人也。”良玉曰：“富不过百万，贵不过土司，卑卑者，何足道哉！行将建大功于国家，膺天朝之高爵厚禄，方吐英雄之气耳！君姑待之。”此前明崇祯间事也。<br>
<br>
　　时寇围京师甚急，檄四方勤王师。良玉偕其夫拔寨俱起，使其兄前驱，顺风扬沙，转战皆捷，京师解围。帝大悦，召良玉入觐，拟侯之。玉辞曰：“侯及夫人，古虽有之，然非天朝体制。无已，请移封夫主。”乃召马生，以为靖北侯，赐予无算。以良玉为勇烈夫人、石柱大元帅。谢恩出，阁部索贿。<br>
<br>
　　玉谓其夫曰：“朝纲紊矣！帝之左右，皆谄媚贪谗之辈，势必不久，勿预其祸。”遂托故告退，振旅而归。秦良玉之子孙，至今世袭土司勿替。<br>
<br>				
			
			
				
				