

　　《吴越春秋》：<br>
<br>
　　越王谓大夫种曰：“孤闻吴王氵㸒而好色，惑乱沉湎，不领政事；因此而谋，可乎？”种曰：“可破。夫吴王氵㸒而好色，宰喜否佞以曳心，往献美女，其必受之。惟王选择美女二人而进之。”越王曰：“善。”乃使相者，国中得苎萝山鬻薪之女，曰西施、郑旦，饰以罗鄃，教以容步，习于土城，临于都巷。三年学服，面献于吴。乃使相国苑进，曰：“越王勾践，窃有二女，楚国迫，不敢稽留，谨使臣蠡献之。<br>
<br>
　　大王不以鄙陋寝容，愿纳以供箕帚之用。”吴王大悦，曰：“越贡二女，乃勾践尽忠于吴之证也。”子胥谏曰：“不可。<br>
<br>
　　王勿受也。臣闻五色令人目盲，五音令人耳聋；昔桀易汤而灭，纣易文王而亡。大王受之，后必有殃。臣闻越王朝书不倦，晦诵竟夜，且聚敢死之士数万，是人不死，必得其愿。越王服诚行仁，听谏进贤，是人不死，必成其名。越王夏被毛裘，冬御絺綌，是人不死，必为对隙。臣闻贤士，国之宝，美女，国之咎。夏亡以妹喜，殷亡以妲已，周亡以褒姒。”吴王不听，遂受其女，国卒亡。<br>
<br>
　　按《吴地记》：嘉兴县南一百里，有语儿亭。勾践令范蠡取西施以献夫差，西施于路与范蠡潜通，三年始达吴，遂生一子。至此亭，其子一岁能语，因名语儿亭。《越绝书》曰：西施亡吴后，复归范蠡，同泛五湖而去。<br>
<br>
　　按《眘环记·采兰杂志》：西施举体有异香。每沐浴竟，宫人争取其水，积之罂瓮，用松枝洒于帷幄，满室俱香。罂瓮中积久，下有浊渣，凝结如膏，宫人取以晒干，香逾于水，谓之沈水，制锦囊盛之，佩于宝袜。交趾密香树，水沈者曰沈水。<br>
<br>
　　亦因此借名。<br>
<br>				
			
			
				
				