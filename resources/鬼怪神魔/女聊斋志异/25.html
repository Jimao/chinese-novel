

　　按《汾阳县志》：西河少女，神仙伯山甫甥。汉遣使者经西河于城东，见女子笞一老翁。翁头发皓白，跪而受杖。<br>
<br>
　　使者怪，问之。答曰：“此妾儿也。昔妾舅氏伯山甫，得神仙之道，隐居华山；愍妾多病，授以神药，渐复少容。今此儿不肯服药，致此衰老。行不及，故与杖耳。”使者问年。<br>
<br>
　　答曰：“妾年百一十岁，儿年七十矣。”此女寻入华山。<br>
<br>

			
				
				