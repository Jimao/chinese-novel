

　　舒城田舍翁某，年四十，生一女，名爱儿。以中年所出，甚珍爱之。爰字于同里之农家子，谓相距密迩，便于往返。亡何，翁妻卒，女才十龄，即育于嫂氏。以憨稚贪于嬉戏，嫂甚厌恶之；往往相对恶谑，并以语恐之，曰：“若已十龄，不为嫛婗，尚自亻蜀亻束好弄。闻若婿与若齿相若，其势已甚伟，将来齿日增，更不知若何？日后若嫁去，吾甚为若危之。看若犹能嬉戏否？”嫂平居与女相对，辄道及此。以谑语出之，或有时又以庄语出之；甚至故作颦蹙状，若以为是真为女仅虑也者。爱儿闻之既熟，甚以为惧。不数年，女已及笄，往嫁有日，嫂犹时以为言。爱儿默自计曰：“诚如嫂言，吾命休矣！奈何？”又自幸距家不远，脱有为，姑遁归再作计较。<br>
<br>
　　未几，桃夭期届；冰人在门，彩舆将发。嫂固不喜爱儿，今当吉期，故以不祥之语咒之，便揽女手，佯为悲泣而送之曰：“阿姑须珍重自卫。但愿人言不实，则我与若相见犹有日；假使其言不谬，若此一去，吾将见若出，而不能再见若人也。呜呼伤哉！呜呼哀哉！”爱儿闻之，甚感嫂氏之多情，倍益
恇怯。<br>
<br>
　　是夕合卺后，众宾既散。新郎虽农家子，年才弱冠，亦甚温存腼腆，至夜将阑，乃低声促女曰：“寒夜难耐，与卿睡休。”<br>
<br>
　　爱儿正怀疑惧，忽闻此言，如九天之发霹雳，不觉震惊，汗流浃背；低首面壁，默不敢声。少选，新郎又前褰女袂，再四敦迫。爱儿计不能免，不得已，解衣入幔新硎初试，其利可知。<br>
<br>
　　爱儿谨志嫂言，深自防卫，才一着体，已自难御，益信嫂言有征，抵死支拒，不使遽尽其器。而新郎欲焰正炽，势难中止；女不得已，绐之曰：“尔我夫妇为日正长。奴今适有小恙，一俟全愈，惟君所欲；断不敢再事推却，以逆君意。”新郎闻而怜之，遂为罢战。女喜获免，窃幸再生。伺新郎睡熟，托以溲溺，潜开后门；将窜归谋之嫂氏，转达于翁，愿长侍膝下，没齿不嫁，以全性命。天明，农家子醒，意女溲溺，呼之不应。<br>
<br>
　　急着衣起觇之，阒其无人；惊呼家人，皆兴，知开后门窜走。<br>
<br>
　　急遣人往翁家问之，云昨方吉期，何得遽归？彼此惊讶，难测其由；惟嫂氏心知有异，默笑不言。是夜大雪盈尺，共视其雪迹寻之。道旁故有一眢井。群议暮夜独行，雪光迷眩，保无失足堕落，益缒一人下井窥视。果有一尸，大骇，意必是女。<br>
<br>
　　拽起视之，非女也，乃僧也；囟顶劈裂，血痕犹新。<br>
<br>
　　众人相觑，乃深骇愕；知难隐匿，遂牵连而诉诸官。穷极研讯，卒无朕兆，历久车葛，不能剖决。越五年，翁有族子至豫经纪，路过一市，忽见爱儿在此当垆贯酒。怪为面似，迫审良然。默识其地，归以报翁。即自驰往视之。女方在门首梳发，见翁至，大惊。翁前持抱，泣曰：“儿何至此？累吾实甚！”女亦泣。既诘至此之由，女具告之。盖随某乙来此，贯酒营生，颇称小有。翁佯为大喜。俄顷乙至，女使拜父，居然称翁婿焉，情甚亲昵。问讼事结未？绐以早结；农家子已别娶多年，今抱子矣。乙乃放心。<br>
<br>
　　翁乃讽女宜偕乙归里。女谋于乙，乙以为无事，遂治装偕女归。<br>
<br>
　　翁既到家，即密诣县上状，遣隶拘乙至；讯得颠末，其案乃结。<br>
<br>
　　先是爱儿夜窜时，雪迷失路，堕眢首井，呼救；某寺僧晨出募斋，闻知女子，大喜，正将缒绳下拽。某乙故里中无赖，夜博方毕，过此见之，遂与僧同拽起；悦女之色，欲挟以私奔。虑僧败露，乘其不意，取扁杖当头力劈，僧痛楚仆地，乃拖入井中。然后以言胁女，偕遁至河南，竟成夫妇。官乃断以乙抵僧罪，爱儿仍归原夫，以嫂氏谑语起衅，令批其颊，以示薄惩。人皆称快。厥后，嫂氏两颊因挞成创，终身脓腐，臭不可迩，邻里鄙其为人，都置不齿。爱儿既仍归农家子，夫妇重聚；皆知为嫂氏所骗，伉俪倍笃。由此衔嫂入骨，毕世不与通庆吊。<br>
<br>

			
				
				