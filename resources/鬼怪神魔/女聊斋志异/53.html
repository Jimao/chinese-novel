

　　代国公郭元振，开元中不第，自晋之汾。夜行阴晦失道，久而绝远，有灯火之光，以为人居宅。径往寻之，八、九里，有宅门院宇甚峻。入门，廊下及堂上，灯烛荧煌，牢馔罗列，若嫁女之家，而悄无人。公系马西廊前，历阶而升，徘徊堂上，不知其何处也。俄闻堂上东阁，有女子哭声，呜咽不已。公问曰：“堂中泣者，人耶，鬼耶？何陈设如此，无人而独泣？”<br>
<br>
　　曰：“妾此乡之祠，有乌将军者，能祸福人。每岁求偶于乡人，必择处女之美者而嫁焉。妾虽陋拙，父利乡人之五百缗，潜以应眩今夕乡人之女，并为游宴者到是，醉妾此室，共锁而去，以适于将军者也。今父母弃之就死，而今惴惴哀惧。君诚人耶？能相救免，毕身为扫除之妇，以奉指使。”公大愤曰：“其来当何时？”曰：“二更。”公曰：“吾忝为大丈夫，必力救之。若不得，当杀身以殉汝，终不使汝枉死于氵㸒鬼之手也。”女泣少止。<br>
<br>
　　于是坐于西阶上，移其马于堂北，令一仆峙立于前，若为傧而待之。未几，火光照耀，车马骈阗。二紫衣吏，入而复走出，曰：“相公在此。”逡巡，二黄衫吏，入而出，亦曰：“相公在此。”公私心独喜曰：“吾当为宰相，必胜此鬼矣。”既而将军渐下，导吏复告之。<br>
<br>
　　将军曰：“入。”有戈剑弓失，引翼以入，即东阶下。公使仆前曰：“郭秀才见。”遂行揖。将军曰：“秀才安得到此？”<br>
<br>
　　曰“闻将军今夕嘉礼，愿为小相耳。”将军者喜而延坐，与对食，言笑极欢。公囊中有利刃，思欲刺之。乃问曰：“将军曾食鹿脯乎？”曰：“此地难遇。”公曰：“某有少许珍者，得自御厨，愿削以献。”将军者大悦。公乃起取鹿脯，并小刃，因削之，置一小器，令自取之。将军喜，引手取之，不疑其他。<br>
<br>
　　公伺其机，乃投其脯，捉其腕而断之。将军失声而走。导从之吏，一时惊散。公执其手，脱衣缠之。令仆夫出望之，寂无所见。乃启门谓泣者曰：“将军之腕，已在此矣。寻其血踪。<br>
<br>
　　死亦不久。汝既获免，可出就食。”泣者乃出，年可十七八，而甚佳丽，拜于公前曰：“誓为仆妾。”公勉谕焉。天方曙，开视其手，则猪蹄也，俄闻哭泣之声渐近，乃女之父母兄弟及乡中耆老，相与舁榇而来，将收尸以备殡殓。见公及女，乃生人也，咸惊以问之。公具以告焉。乡老共怒公残其神，曰：“乌将军，此乡镇神，乡人奉之久矣。岁配以女，才无他虞。此礼不设，即风雨雷暴为虐。奈何失路之客，而伤我神明？致暴于人，此乡何负！当杀公以祭乌将军，不尔，亦缚送本县。”<br>
<br>
　　挥少年将令执公。公谕之曰：“尔徒老于年，而未老于事。我天下之达理者，尔众其听我言。夫神，承天而为镇也，不若诸侯受命于天子，而强理天下乎？”曰：“然。”公曰：“使诸侯渔色于国中，天子不怒乎？残虐于人，天子不伐乎？诚使尔呼将军者，其神明也，神固有猪蹄乎？且氵㸒妖之兽，天地之罪畜也！我执正以诛之，岂不可乎？尔曹无正人。使尔少年之女，年年横死于妖畜，积罪动天。安知天下不使我雪焉！从吾言，当为尔除之，永无聘礼之患，如何？”乡人悟而喜之曰：“愿从命。”<br>
<br>
　　公乃令数百人，执弓矢、刀枪、锹之属，相随寻血而行。才行二十里，血入大坟穴中，因围而属斤之，应手渐大如瓮口。公令束薪燃火，投入照之，其中若大室。见一大猪，无前左蹄，血卧其地，突烟走出，毙于围中。乡人翻共相庆，会钱以酬公。公不受，曰：“吾为人除害，非鬻猎者。”得救之女，辞其父母亲族曰：“多幸为人，托质血肉，闺闱未出，固无可杀之罪。今日贪钱五十万，以嫁妖兽，忍锁而去，岂人所宜？若非郭公之仁勇，宁有今日？是妾死于父母，而生于郭公也！请从郭公，不复以旧乡为念矣。”泣拜而从公。公多歧慰喻，止之不获，遂纳为侧室。生子数人。公之贵也，皆任大官之位。事已前定，虽主远地而鰃于鬼神，终不能害，明矣。<br>
<br>

			
				
				