词曰： 　　细观此书，结构精严，妙想叠出， <br>　　真中幻，幻中真， <br>　　具五花八门之奇，极锦簇云攒之趣。 <br>　　公诸梨栗，自可不翼而飞，不胫而走，说部中大观异观也。 <br>　　佩服！佩服！ 　　　　　　　　　　　　　　　　　　　　　　————虞大人前评 <br><br>诗曰： 　　休将世态苦研求，大略悲欢静里求。 <br>　　泪尽谢翱心意冷，愁添潘岳梦魂羞。 <br>　　孟尝势败谁鸡狗？庄子才高亦马牛。 <br>　　追想令威鹤化语，每篷荒冢却神游！ 词曰： <br><br>　　逐利趋名心力竭，客里风光，又过些时节。 <br>　　握管灯前人忆别，泪痕点点无休歇。 <br>　　咫尺江天分楚越，目断神惊，应是此身绝。 <br>　　梦醒南柯头已雪，晓风吹落西沉月。 　　　　　　　　　　　　　　　　　　　　　 ————右调《蝶恋花》