&nbsp;&nbsp;&nbsp;&nbsp;<h1>序</h1><br><br>&nbsp;&nbsp;&nbsp;&nbsp;昔阮胆作鬼论而求辨之，今烟霞散人著此鬼传，独不惧鬼来与之为敌乎？然而无惧也。《无鬼论》论已死之人，《斩鬼传》传未死之鬼。夫人而既名之曰鬼矣，则必阴柔之气多，阳刚之气少。聆其当斩之条例，思其被斩之因由，畏念起而悔心生，方且退阻避藏之不逞，尚敢与之为敌乎？是无论当斩之与否，使其果斩之也，已无此等鬼矣。无之而谁与敌乎？即未必斩之也，而斩既有传，则其魂已丧，其骨已寒，又何虞其敌？或者曰：鬼未必可概论。如昔鲁公谈说，而一鬼来听。喝曰：“汝为人去罢。”其鬼答之曰：“做鬼令经春秋也，无烦恼也。无愁禅师劝我为人去，只恐为人不到头。”此鬼之安于鬼者也。宋列伯龙历任九卿、郡守，而贫困尤甚，其廉止可知也。一旦思营什一之利，不可谓非易。厥初操也，适有一鬼在旁，鼓掌大笑，伯龙因之而止。此鬼之化人贪心者也。若此之鬼，方礼之敬之不暇，而迁敢日斩乎哉？予曰：此真鬼也。若者人而鬼矣，未鬼而人其尚假，不尽人道而趋鬼途也，已非人也，乌得与安已分、化人贪之真鬼比？实是斩绝此等，始见清平世界。《传》中剿抚并用，犹为网开一面，不凡又增一等侥幸鬼，遗一等漏网鬼乎？不知天地之气，春温秋肃；帝王之治，德感刑威。人趋于鬼，鬼复化为人。鬼而人也，宁得仍目为鬼？人而鬼者乎？昔有为君而呼宫中阉寺为鬼者，赵日赵鬼，李日李鬼。余以为此等鬼更利害，其阴险惨毒甚于鸩、漏脯，有明之魏忠贤，尤其明征也。贼害忠良，破坏宇宙，凌迟不足以尽其辜。但贬守望陵，死后阴曹收入十八层狱中，与十帝侍、刘瑾等同完割根鬼之数，永不放出，使钟馗飞斩而不可得。是阴曹之护短也，亦无不可。<br><br>&nbsp;&nbsp;&nbsp;&nbsp;瓮山逸士题于兼修堂<br>