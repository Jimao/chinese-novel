
　　形不离乎影，影必依乎形，阳不背乎阴，阴必随乎阳。然形离乎影必至消亡，阳背乎阴必至乖戾。是此书名之曰《阴阳斗》，是阳背乎阴矣。阴阳背戾，阴阳安得不斗耶？虽然，所云形终不离影，阳终不背阴，是故阴阳始虽相斗，终必不背不戾也。不背不戾，是阴阳已无斗矣。阴阳无斗，是则阴阳和合矣。阴阳和合为一，又为超凡入圣之域者。阴阳既然超凡入圣，又无红尘之染，无红尘之染，一无幻境之作矣。此为《阴阳斗》之一大结也。是为序云。<p></p><p>　　时道光岁次戊申孟冬月新镌。</p>