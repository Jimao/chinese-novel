　　○石鳖衔赋题　　高郢夜课于丰亭，忽见一鳖在案上，视之石也。郢异其事，取千题散置楮中，祷祝，令石鳖衔之，以卜来事。既而，石鳖举头，乃是《沙洲独鸟赋》题出，果然。其年首选。（《湘潭记》）　　○自负书剑<br><br>　　凌倚隐衡山，往来自负书剑，削竹为担，裹以乌毡。倚既死，山僧取以供事。（《衡山记》）　　○松精成使者　　茅山有野人，见一使者，异服牵一白羊，野人问居何地，曰：“偃盖山”。随至古松下而没，松形果如偃盖。意使者乃松树精，羊乃茯苓耳。（《金陵记》）<br><br>　　○龙窠石　　中山僧表坚，面多瘢痕，偶溪中得石，如鸡子。夜觉凉冷，信手磨面，瘢痕尽灭。后读《博异志》曰：“龙窠石磨疮瘢大效。”（《庐山记》）<br><br>　　○召客念无鱼<br><br>　　苏郎中，召客无鱼。念曲江多有而禁钓，乃令掌吏用油幕偷数头，适济其事。（《承平旧纂》）<br><br>　　○金鸡抱卵时<br><br>　　封少卿问禅于龙华厚参师，曰：“金鸡抱卯时如何？”少卿归而默坐三年，不能领解。至于发狂而死。（《禅学录》）<br><br>　　○胡松节支琴<br><br>　　白傅用胡松节支琴。（《金徽变化篇》）<br><br>　　○窃咽棋子<br><br>　　李杓直与人棋而败，乃窃数子咽之。寻问，乃鼓局大怒。（《棋天洞览》）<br><br>　　○墨染纸不<br><br>　　墨染纸，三年字不，暗者为上。（《成老相墨经》）<br><br>　　○茶ㄡ缚奴投火<br><br>　　陆鸿渐采越江茶，使小奴子看，焙奴失睡，茶ㄡ烁。鸿渐怒以铁绳缚奴投火中。（《蛮瓯志》）<br><br>　　○袖饼班中<br><br>　　于琮班中，有时袖饼而食。或以遗同列。（《常朝记》）<br><br>　　○石莲匣<br><br>　　许芝有妙墨八厨，巢贼乱，瘗于善和里第。事平，取之，墨已不见，惟石莲匣存焉。（《大唐龙髓记》）<br><br>　　○鹅　　蔺先生上隐亭望九里山，七日不能下，但食鹅二十段。（《琴庄美事》）　　○粉指印青编<br><br>　　徐州张尚书，妓女多涉猎。人有借其书者，往往粉指痕并印于青编。（《妆楼记》）<br><br>　　○一里更二马<br><br>　　校书郎李蟠，蓄马甚多。出游，则一里更二马。借给供应，可逮十家。（《马癖记》）<br><br>　　○旋风笔<br><br>　　魏博田承嗣，签治文案如流水。吏人私相谓曰：“世罕有此旋风笔。”（《方镇编年》）<br><br>　　○赠相得以鸠<br><br>　　毛傅好食鸠，人与已相得者，必以鸠赠之。一见李翱，赠十二篮。（《好事集》）　　○物价至微<br><br>　　开成中，物价至微。村落买鱼肉者，俗人买以胡绢半尺；士大夫买，以乐天诗一首兼与之。（《丰年编》）<br><br>　　○夜飞蝉<br><br>　　杜甫每朋友至，引见妻子。韦侍御见而退，使其妇送夜飞蝉，以助妆饰。（《放怀集》）<br><br>　　○羲之鬼<br><br>　　虞世南书冠当时，人谓其有羲之鬼。（《字锦》）<br><br>　　○竹枝曲<br><br>　　张旭醉后唱《竹枝曲》，反复必至九回乃止。（《醉录》）<br><br>　　○却老先生<br><br>　　王僧虔晚年恶白。一日对客，左右进铜镊，僧虔曰：“却老先生至矣，庶几乎！”（《南康记》）<br><br>　　○小儿司命<br><br>　　郭汾阳语子弟曰：“西阳庶宝方，小儿之司命，不可不读。”（《从容录》）<br><br>　　○青蝇拜贺　　术士相牛僧孺，若青蝇拜贺，方能及第，公疑之。及登科讫，归坐家庭，有青蝇作八行立，约数万，折躬再三，良久乃去。（《青阳记》）<br><br>　　○葬得石牌<br><br>　　乌重胤葬先世，掘得石牌。有云：牛领冈前，红箫陇下，葬用丙日，手板相亚。重胤依而用之。（《垅上书》）　　○贪而图婚<br><br>　　白厚贪而图婚，娶刘纯材女。厚送乌十事，麸纸为书。纯材大笑，答以象田珠十升、紫弱千余头。及使家僮撒烛、花盈路，厚闭门大惭。宾客走去。（《耕桑偶记》）<br><br>　　○以海驳皮为鼓<br><br>　　凡鼓以海驳（疑是鲛字）皮为之，泥以象骨，则雄而清。用杂皮，则浊而易散云。（《辨音集》）　　○上元影灯<br><br>　　洛阳人家，上元以影灯多者为上。其相胜之辞，曰：“千影万影。”又各家造芋郎君，食之宜男女。仍云送鸡肉酒，用六木瓶贮之，于亲知门前留地而去。（《影灯记》）<br><br>　　○软枣糕<br><br>　　宣慈寺每求化人，先留食软枣糕。柳尚书来，方食糕，袖疏欲出，尚书急解连带、绯袍、锁子、鱼袋，施之。（《海墨微言》）　　○窃花<br><br>　　霍定与友生游曲江，以千金募人窃贵侯亭榭中兰花，插帽兼自持，住绮罗丛中卖之。士女争买，抛掷金钱。又各以锥刺藕孔，中者，罚巨觥；不中者，得美馔。（《曲江春宴录》）<br><br>　　○酒窟　　苏晋作曲室为饮所，名“酒窟”。又地上每一砖，铺一瓯酒，计砖约五万枚。晋日率友朋次第饮之，取尽而已。（《醉仙图记》）<br><br>　　○诗成裁窗纸<br><br>　　段九章诗成无纸，就窗裁故纸，连缀用之。九章，字惠文。（《逢原记》）<br><br>　　○白羊妆点芳草<br><br>　　午桥庄小儿坡，茂草盈里。晋公每使数群白羊散于坡上，曰：“芳草多情，赖此妆点也。”（《穷幽记》）　　○浮萍为鸭作茵褥　　浮光多美鸭。太原少尹樊千里买百支置后池，载数车浮萍入池，使为鸭作茵褥。（《云林异景志》）<br><br>　　○自为小君裁剪　　李绅为相，时俗尚轻绡，染蘸碧为妇人衣。绅自为小君裁剪。（《凤池编》）　　○贵家棋子<br><br>　　开成中，贵家以紫檀心、瑞龙脑为棋子。（《棋谈》）<br><br>　　○弄葫芦成诗　　王筠好弄葫芦，每吟咏，则注水于葫芦，倾已复注，若掷于地，则诗成矣。（《诗源指诀》）<br><br>　　○好读《离骚》　　钱芸士好读《离骚》，手不暇揭，忘去肉味，半月如斋。（《姑臧记》）<br><br>　　○ソ花浸酒<br><br>　　杨恂遇花时，就花下取蕊，粘缀于妇人衣上，微用蜜蜡兼ソ花浸酒，以快一时之意。（《三堂往事》）<br><br>　　○挑野蔬<br><br>　　郭元申家贫无食，春月，携儿挑野蔬。一日有余，三日不出。（《叩头录》）<br><br>　　○簇酒<br><br>　　辛洞好酒而无资，常携登人门。每家取一盏投之，号为“簇酒”。（《叙闻录》）<br><br>　　○祭诗以酒脯<br><br>　　贾岛常以岁除，取一年所得诗，祭以酒脯。曰：“劳吾精神，以是补之。”（《金门岁节》）　　○段磨斋<br><br>　　都下寺院，每岁用除日段磨。是日，作段磨斋。（《僧园逸记》）　　○敛衣<br><br>　　伊处士从众人求尺寸之帛，聚而服之，名曰“敛衣”。（《搔首集》）　　○凌虚宴<br><br>　　齐文宣帝凌虚宴，取香菌以供，品味广。唐则出于石首铜官等处，铜钉菌分丝菌。（《自庆传》）<br><br>　　○桃花醋<br><br>　　唐世风俗，贵重葫芦酱、桃花醋、照水油。（《晋公遗语》）<br><br>　　○虮肝龙首<br><br>　　毛重教授于导江。春日主人宴之，赋散语曰：“虮肝之奉何堪，龙首之攀可望！”主人曰：“吾劝以陆源鲭，赏以柳绵肝。”（《文房宝饰》）