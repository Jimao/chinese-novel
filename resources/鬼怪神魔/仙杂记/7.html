　　○八角玉升<br><br>　　宣帝时，西夷怛ヌ国贡八角玉升，夏以水浇之，则无暑；冬以火迫之，无寒。异事甚众。（《逢夏记》）<br><br>　　○失去周字知唐必兴<br><br>　　则天初称周，方具告天册文。有吏人见大周字上有两仙童，长二三寸，执刀划削，斯须视之，失去周字。人知唐必复兴。（《凤池编》）<br><br>　　○曲江春游<br><br>　　曲江春游之家，以脂粉作红饣炎，竿上成双挑挂，夹杂画带，前引车马。（《曲江春游录》）<br><br>　　○《毛诗》卷染油代烛<br><br>　　倪芳饮后必有狂怪，恬然不耻。或以《毛诗》卷染油代烛，醉游彻晓。（《醉仙图记》）　　○眉睫间常化佛<br><br>　　清凉僧海丰苦行二十余年，人见其眉睫间，常化佛千百，大如黍米，往来游行，己不觉也。（《清凉僧海》）<br><br>　　○好李花致富<br><br>　　终南及庐岳出好李花，两市贵侯富民以千金买种，终庐有致富者。（《耕桑偶记》）<br><br>　　○一物如人眼睛<br><br>　　萧余上元夜于宣阳里酒盘下得一物，如人眼睛，其体类美石，光彩射人。余夜游市肆，闲置掌中，每行黑暗衢巷，随身光明，三尺毫末可鉴。后因而飞出。（《影灯记》）　　○造笙<br><br>　　初造笙，每管中入荻根，细沙一豆许。遇吹时，飞沙于中，激扬声愈清彻。近世乐工，未有知者。惜夫！（《辨音集》）<br><br>　　○乔敷嗜鱼<br><br>　　乔敷嗜鱼而贫，日向渔人贷食。渔人送鱼一斤，则以白垩标门记之。后日，偿价，年律一终，白垩盈门。（《垅上书》）<br><br>　　○浮阳笋<br><br>　　九华小民浚池，得物状类竹根。旁有一铭曰：“浮阳笋，太古孕；举投酱缶，三年不尽。”民不识字，使人读之，试以豆一斗造酱，投物其中，果三年不减。（时逢道士《青阳记》）<br><br>　　○爪甲间皆出云烟<br><br>　　魏郡开成中大旱，遍祷山岳，或言西沈陆先生道行精明，请之必验。太守以下乃携杏酒青羊，以备牲醪，告于山中。先生受礼讫，对太守呼吸数过，五指连拂之，爪甲间皆出云烟之气，惟中指气象甚盛。先生曰：“郡中雨得足，诸县皆获八分，亦可小稔。”已而其说不诬。（《从容录》）<br><br>　　○石鱼<br><br>　　南康有狂人周可大，见鱼必置数十头，食余弃于几上，人谓“随即臭腐”。可大以手摩之，皆为石鱼。后年余，友人访之，见其纸裹石鱼，煨以啖客，新香不异常鱼。（《逍遥公南康记》）<br><br>　　○王母惜黄中李过蟠桃<br><br>　　西王母居龙月城，城中产黄中李。花开则三影，结实则九影，花实上皆有“黄中”二字，王母惜之，过于蟠桃。与紫阳真官博戏，则以一二百枚递分胜负。（《集真记》）<br><br>　　○重黎盏酌水<br><br>　　宣武判官洪子，延嵩山练师在宅。值大雨，阶庭弥满。欲上堂户，子升有忧色。练师取怀中重黎盏酌水，不满杯而庭砌随己乾矣。（《宣武盛事》）<br><br>　　○时元亨练真<br><br>　　方山道人时元亨，练真厌世三十余年，精唾涕泪俱惜之。七十不白，走如奔马。宋先生曰：“吾以小术，令此子三日即死。”乃于酒中以羊豕脑一拌，啖之。元亨不觉也，饮罢便苦头痛下痢。明日，便出如剥净鸡头肉者二三升许。又明日，元亨果卒。（《河中记》）<br><br>　　○孙逢年好酒色老不衰<br><br>　　长安孙逢年，日一醉，无虚席。妓妾曳绮罗者，二百余人。晚年衰惫，齿皆中龋，空虚如楼阁，而旧好不衰。（《长安后记》）<br><br>　　○王维居辋川地不容尘<br><br>　　王维居辋川，宅宇既广，山林亦远。而性好净洁，地不容浮尘。日有十数扫饰者，使两童专掌缚帚，而有时不给。（《洛都要记》）<br><br>　　○磁石益眼<br><br>　　益眼者，无如磁石，以为盆枕可老而不。宁王宫中多用之。（《丰宁传》）<br><br>　　○鱼喜鹿胎香<br><br>　　扬州太守闾丘惠，会僚友于转沙亭，集境内渔户，令曰：“所得鱼多者，有金帛之赏。”有一渔人以肉物作块，散悬于网上，取鱼倍众力。凡十网得鱼三千六百，无甚小者，众惭而退。太守询之，曰：“鱼喜鹿胎之香。适散悬者，乃此物也。下网召之，万鱼毕聚矣。”（《扬州事迹》）<br><br>　　○降魔寺僧以名召鱼<br><br>　　东川降魔寺僧吉祥，魁梧多力，受饭五钵，日夜诵经。九函池中鱼知其数，以名召之，皆出水面，使去即没。（《蜀普录》）　　○并、代人喜嗜面<br><br>　　并、代人喜嗜面，切以吴刀，淘以洛酒，漆斗贮之，击鼓集老幼，自以多寡取之，至饱。（《河东备录》）<br><br>　　○鹤识字　　卫济川养六鹤，日以粥饮啖之，三年识字。济川检书，皆使鹤衔取之，无差。（《金城记》）<br><br>　　○洗心糖<br><br>　　茅地经冬烧去枝梗，至春，取土中余根，白如玉者，捣汁煎之，至甘。可为洗心糖。（《幽燕异记》）<br><br>　　○桃花丝<br><br>　　青、齐间有一种桃花，盛开时，垂丝至二三尺。采之，练以松脂，递相缠结，织成鞋履，穿往首阝下，人皆不辨何物。（《青州杂记》）　　○秘密泉　　甘塘社有一水，方丈莹洁，春夏不竭。旱则祷之，应时雨下。然牛马猪羊饮之，肥泽；鸡鸭鹅雁饮之，必死。乡民缘可以救早，号“秘密泉”。（《邺郡名录》）<br><br>　　○怯夜幡　　胡阳白坛寺，幡刹日中有影，月中无影，不知何故。因号“怯夜幡”。（《金台记》）<br><br>　　○鱼鳖随世安危<br><br>　　大禹治水功成，令江淮河海神曰：“鱼鳖衰盛，随世安危。”自此之后，年必小减，使其价递增，以食晚末之民。应天意也。（《禹功记》）<br><br>　　○书册以竹漆为糊<br><br>　　凡书册以竹漆为糊，逐叶微摊之，不惟可以久存字画，兼纸不生毛，百年如新。此宫中法也。（《白氏金锁》）<br><br>　　○真脱丝布　　人之为文，语意疏慢者，真脱丝布。文士之病，莫大乎此。（《锺嵘句眼》）<br><br>　　○入酒中沐浴使毛识味<br><br>　　石裕方明造酒数斛，忽解衣入其中，恣沐浴而出，告子弟曰：“吾平生饮酒，恨毛未识其味。今日聊以设之，庶无厚薄。”（《酒中玄》）<br><br>　　○龙口渠<br><br>　　翰林有龙口渠通内苑。大雨之后，必飘诸花蕊，经由而出，有百种香色，名不可尽，春月尤妙。（《金銮密记》）<br><br>　　○口中现五色牙齿　　孔好术艺，延接方士，多所传授。能口中现五色牙齿，彩色光绚，一瞬即改。（《止戈集》）<br><br>　　○李有九标<br><br>　　萧、陈叔达于龙昌寺看李花，相与（阙）香雅细淡洁，密宜月夜，宜绿鬓，宜白酒（阙）（《承平旧纂》）<br><br>　　○斗盆烧乳头香<br><br>　　曹务光见赵州，以斗盆烧乳头香十斤，曰：“财易得，佛难求。”（《旧相禅学录》）<br><br>　　○鼠精李<br><br>　　王侍中家，堂前有鼠从地出，其穴即生李树，花实俱好。此鼠精李也。（《好事集》）<br><br>　　○猎肝中有谶书<br><br>　　白浦氏割猪肝，肝中有一纸，大如手，色如新，书云：“烟水苍苍，明年无粮。”次年巢寇起，州郡多荒。（《纂异记》）<br><br>　　○酒魔<br><br>　　元公辅不饮，群僚百种强之，辞以鼻间酒气己醉。其中一人谓：“可用术治之。”即取针挑元载鼻尖，出一青虫如小蛇，曰：“此酒魔也。闻酒即畏之，去此何患？”元载是日，己饮一斗，五日倍是。（《玄山记》）<br><br>　　○糠市<br><br>　　洛阳振德坊皆贫民，例享糟糠之薄。贺知章目为“糠市”。（《从容录》）　　○品物互征古事<br><br>　　房至人家，凡阅四筵，摘其品物，互征古事，一一切当。（《河中记》）