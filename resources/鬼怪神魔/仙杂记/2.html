　　○过门钱　　龙山康甫，慷慨不羁，每日置酒于门，邀留宾客。不住者，赠过门钱，日费酒者鹤嘴瓶二十。（《放怀集》）　　○虞永兴书<br><br>　　有人收得虞永兴与圆机书一纸，剪开字字卖之。矾卿一字得麻一斗，鹤口一字得铜砚一枚，房村一字得芋千头，随人好之浅深。（《字锦》）<br><br>　　○一醉六日　　张麟一醉六日，啮柱几半。（《醉录》）<br><br>　　○起宅刷以醇酒　　莲花巷王珊起宅，毕其门，刷以醇酒，更散香末，盖礼神之至。（《宣武盛事》）<br><br>　　○题梁字<br><br>　　范溥题听事梁，每字以木莲花承之，岁旦一开。次日，复上之。（《河中记》）<br><br>　　○郇公厨<br><br>　　韦陟厨中，饮食之香错杂。人入其中，多饱饫而归。语曰：“人欲不饭筋骨舒，夤缘须入郇公厨。”（《长安后记》）<br><br>　　○厕上以术汤盥手　　陈宛盛其居止，厕上以术汤盥手，槐板覆蔽粪穴，为都城第一。（《洛阳要记》）<br><br>　　○书北山移文<br><br>　　乐天女金銮，十岁忽书北山移文，示家人。乐天方买终南紫石，欲刊文士传，遂辍以勒之。（《丰宁传》）<br><br>　　○争春馆<br><br>　　扬州太守圃中，有杏花数十。每至烂开，张大宴。一株令一倡倚其傍，立馆曰：“争春”。开元中，宴罢夜阑，人或云“花有叹声”。（《扬州事迹》）<br><br>　　○薛家士风<br><br>　　成都薛氏家，士风甚美。厨司以半瓠为杓，子孙就食，虾羹肉脔一取之，饭再取之。（《蜀普录》）<br><br>　　○食蒲桃<br><br>　　杨炎食蒲桃，曰：“汝若不涩，当在太原尹相授。”（《河东备录》）　　○梅聘海棠橙子臣樱桃<br><br>　　黎举常云：欲令梅聘海棠、橙子臣樱桃，及以芥嫁笋，但恨时不同耳！然牡丹、酴糜、杨梅、枇杷，幸为执友。（《金城记》）<br><br>　　○桧生药圆　　幽燕思仙驿后有五树桧，忽生药圆，试摘服之，往往疗疾有验。（《幽燕记异》）　　○过厅羊<br><br>　　熊翻每会客，至酒半、阶前旋杀羊，令众客自割，随所好者，彩绵系之，记号毕，之，各自认取，以刚竹刀切食。一时盛行，号“过厅羊”。（《青州集记》）<br><br>　　○软漆缠桑枝为篱障<br><br>　　杜胜宅以软漆缠桑枝，编为篱障。雨一过，黑光照四面，时通甫爱之，欲以铜官第取，不应。（《邺郡中录》）<br><br>　　○嚼鸡舌香<br><br>　　饮酒者，嚼鸡舌香则量广。浸半天，回则不醉。（《酒中玄》）<br><br>　　○能诗<br><br>　　能诗之士，雨泡灭则得意，香烟断而成吟。（《白氏金锁》）　　○朱书禹字渡江河<br><br>　　渡江河者，朱书“禹”字佩之，免风涛，保安吉。（《禹功记》）<br><br>　　○尽数天星遍知棋势<br><br>　　人能尽数天星，则遍知棋势。（《止戈集》）<br><br>　　○雌雄树<br><br>　　九仙殿银井有梨二株，枝叶交结，宫中呼为雌雄树。（《金銮密记》）<br><br>　　○作诗如绣花<br><br>　　作诗如绣花女令笼络枝叶而已。无过不及乃善。（《锺嵘句眼》）　　○化玉膏<br><br>　　卫盥面，用化玉膏及芹泥。故色愈明氵门，终不枯槁。（《金台录》）<br><br>　　○贮兰蕙<br><br>　　王维以黄磁斗贮兰蕙，养以绮石，累年弥盛。（《汗漫录》）<br><br>　　○百齿梳　　孙思邈以交加木造百齿梳，用之，养生要法也。（《樵人直说》）<br><br>　　○科斗箸　鱼尾匙<br><br>　　向范待客，有漆花盘、科斗箸、鱼尾匙。（《枢要录》）<br><br>　　○唾地成文<br><br>　　有人谒李贺，见其久而不言，唾地者三。俄而成文三篇。（《文笔襟喉》）　　○菖蒲当拜此君<br><br>　　王徽之以菖蒲映竹，曰：“菖蒲止以九节为贵，而此君面目耸然，正当再拜此君。而此君亦安得而不受之耶！”（《高士春秋》）　　○界尺笔槽<br><br>　　有借界尺笔槽而破其槽者，白其主人曰：“韩直木如常，孤竹君无恙。但半面之交，忽然折节矣！”主人为之大笑。（《玉尘集》）<br><br>　　○犀如意<br><br>　　虞世南以犀如意爬痒。久之叹曰：“妨吾声律，半工夫矣。”（《陶冢瓶余事》）　　○萱草浣衣<br><br>　　郑源令婢萱草浣衣，萱草辄云：“郎君尘土太多，令人手皮俱脱。”（《三峰集》）<br><br>　　○虎毛红管笔　　有僦马生甚贫，遇人与虎毛红管笔一枚，曰：“所须但呵笔即得之。然夫妻之外，令一人知，则殆矣！”时方盛行凝烟帐、风篁扇，皆呵而得之。一日晚，思兔头羹，连呵遽得数盘。夫妻不能尽，以与邻家。自是笔虽存，呵之无应矣。（《纂异记》）<br><br>　　○一诗辄洗其笔<br><br>　　白傅每一诗，辄洗其笔。（《文览》）<br><br>　　○句中喜得鱼竹<br><br>　　孟浩然一日周旋竹间，喜色可掬。又见网师得鱼，尤甚喜跃。友人问之，答云：“吾适得句，中有鱼竹二物，不知竹有几节、鱼有几鳞？疑致疏谬，今见二物，吾心乃释然矣。”（《玄山记》）　　○洪儿纸　　姜澄十岁时，父若无纸，澄乃烧糠协竹为之，以供父。澄小字洪儿，乡人号“洪儿纸”。（《童子通神录》）<br><br>　　○束修羊　　倪若水藏书甚多，列架不足，叠窗安置，不见天日。子弟直日，看书偕书者，先投束修羊。（《唐余录》）　　○惠一丝两丝<br><br>　　杜甫寓蜀，每蚕熟，即与儿躬行而乞，曰：“如或相悯，惠我一丝两丝。”（《浣花旅地志》）<br><br>　　○蕨成金钗　　王鲸逢卖蕨姥，黄衣破结，有饥色。悯之，乃以千钱买蕨，姥谢而去。及归，蒸于乌头甑，尽成金钗。盖姥非常人也。（《清异志》）<br><br>　　○鸡鸭卵壳　　张宝尝使子弟巡市，乞鸡鸭卵壳，鸡卵以煮药，鸭卵以金丝缕海棠花，名鲛胎盏。醉后畏酒，时多用之。（《就印录》）<br><br>　　○八梭绫<br><br>　　邺中老母村人织绫，必三交五结，号八梭绫。匹直米六筐。（《摭拾精华》）<br><br>　　○染花奁<br><br>　　郭代公爱姬薛氏，贮食物以散风奁，收妆具以染花奁。（《品物类聚记》）<br><br>　　○文享媚香无忝<br><br>　　张说携丽正文章谒友生，时正行宫中媚香，号“化楼台”。友生焚以待说，说出文置香上，曰：“吾文享是香无忝。”（《征文玉井》）<br><br>　　○少延清欢<br><br>　　陶渊明得太守送酒，多以春秫水杂投之。曰：“少延清欢数日。”（《渊明别传》）　　○笔文章货<br><br>　　罗隐喜笔，工苌凤，语之曰：“笔，文章货也。吾以一物助子取高价。”即赠雁头笺百幅。士夫闻之，怀金同价，或以采罗大组换之。（《龙须志》）　　○降龙道者<br><br>　　戴磬见降龙道者，曰：“生死外人，愿陈三拜，献护经帘、青铜磬。”（《芳贤传》）　　○何征君隐吴郡<br><br>　　何征君隐吴郡，多游临华寺九金堂、饮鹿塘、灵宝院、函星涧。（《高隐外书》）<br><br>　　○西昌逸士<br><br>　　郎咏隐西昌，采樵为业，或担至都中，人买之，则曰：“我西昌逸士，酒中人也。今献公所阙，公当惠我所好。”（《庐陵记》）<br><br>　　○享鹿肉<br><br>　　黄升日享鹿肉三斤。自晨煮至日影下门西，则喜曰：“火候足矣。”如是四十年。（《安成记》）<br><br>　　○猎蝇记室<br><br>　　卢记室多作脯腊，夏则委人，于十步内，扇上涂饧以扑蝇，脯以青纱障，隔尘土。时人呼为“猎蝇记室”。（《金溪记》）<br><br>　　○种蔬助鼎俎　　宋宇种蔬三十品，时雨之后，按行园圃，曰：“天茁此徒助子鼎俎，家复何患！”（《豫章记》）<br><br>　　○蓄鸭<br><br>　　富扬庭蓄鸭万只。每饲以米五石，遗毛覆渚。（《桂林记》）