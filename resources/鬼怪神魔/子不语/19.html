

&nbsp;&nbsp;&nbsp;&nbsp;山西石楼县周世福、周世禄兄弟相斗，刀戳兄腹，肠出二寸。后日久，肚上创平复如口，能翕张，肠拖于外，以锡碗覆之，束以带，大小便皆从此处出。如此三载余方死。死之日，有鬼附家人身詈其弟云：“汝杀我，乃前生数定也，但早了数年，使我受多少污秽。”<br>
<br>
&nbsp;&nbsp;&nbsp;&nbsp;韩宗琦<br>
<br>
&nbsp;&nbsp;&nbsp;&nbsp;余甥韩宗琦，幼聪敏，五岁能读《离骚》诸书，十三岁举秀才。十四岁，杨制军观风拔取超等，送入敷文书院，掌教少宗伯齐召南见而异之，曰：“此子风格非常，虑不永年耳。”<br>
<br>
&nbsp;&nbsp;&nbsp;&nbsp;己卯八月初一日清晨，忽谓其母曰：“儿昨梦得甚奇，仰见天上数百人奔波于云雾之中，有翻书簿者，有授纸笔者，状亦不一。既而闻唱名声，至三十七名，即儿名也，惊应一声而醒。所呼名字，一一分明，醒时犹能记忆，及晓披衣起，俱忘之矣”。自以为天榜有名，此科当中。<br>
<br>
&nbsp;&nbsp;&nbsp;&nbsp;及至乡试，三场毕，中秋，月明如昼，将欲缴卷，闻有人呼曰：“韩宗琦，好归去也！”如是者三，其声渐厉，若责其迟滞者。甥应曰：“诺。”及缴卷时，四顾无人，踉跄归。次日，问诸同考友，皆曰：“无之。倘我辈即欲同归，必另有称呼，岂敢竟呼兄名？”<br>
<br>
&nbsp;&nbsp;&nbsp;&nbsp;揭榜后，名落孙山，甥怅怅不乐。旋感病，遂不起。临终苦吟“举头望明月，低头思故乡”二句，张目谓母曰：“儿顿悟前生事矣。儿本玉帝前献花童子。因玉帝寿诞，儿献花时偷眼观下界花灯，诸仙嫌儿不敬，即罚是日降生人间，今限满促归，母无苦也。”卒年十五，盖俗传正月初九为玉帝生日云。<br>
<br>
&nbsp;&nbsp;&nbsp;&nbsp;徐俞氏邓州牧徐廷璐，与妻俞氏伉俪甚笃。俞卒，徐恸甚，凡其粉泽衣香，一一位置若平时，取其半臂覆枕上。至一七，营奠于庭，有小婢惊呼：“夫人活矣！”徐趋视，见夫人着半臂端坐牀上，子女家人奔集，咸见之。徐走前欲抱，其影奄然澌灭，而半臂犹僵立，良久始仆。<br>
<br>
&nbsp;&nbsp;&nbsp;&nbsp;一夕，徐设席，欲与夫人对饮者，执杯泣曰：“素劳卿戒饮，今谁戒我耶！”语未毕，手中杯忽失所在，侍立婢仆遍寻不得。少顷，杯覆席间，酒已无余。<br>
<br>
&nbsp;&nbsp;&nbsp;&nbsp;有妾语人曰：“此后夫人不能诟我矣。”至夕，见夫人直登卧榻批其颊，颊上有青指痕，三日始灭。自是，举室畏敬，甚于在生时。<br>
<br>
&nbsp;&nbsp;&nbsp;&nbsp;琵琶坟董太史潮，青年科第，以书画文辞冠绝时辈，性磊落。而有国风之好。常与诸名士集陶然亭散步吟诗，独至城堙下，忽闻琵琶声。踪迹之，声出数椽败屋，乃十七八美女子，着淡红衣，据窗理弦索。见董，略无羞避，挥弦如故。董徘徊不能去。同人怪董久不至，相率寻之，见董方倚破牖痴立，呼之不应。群啐之，董惊寤，而女子形声俱寂。始道其故，众入室搜索，败瓦颓垣，绝无人迹，有蓬颗一区，俗所称“琵琶坟”也。乃掖董归。未几，以疾归常州，卒于家。<br>
<br>
&nbsp;&nbsp;&nbsp;&nbsp;曹阿狗归安程三郎，妻少艾而贤，里党称三娘子。方夏日晓妆，忽举动失常，三郎疑为遇祟，以左手批其颊。三娘子呼曰：“勿打我，我邻人曹阿狗也。闻家中设食，同人来赴。既至，独无我席，我惭且馁，知三娘子贤，特凭之求食耳，勿怖。”其邻曹姓，大族也，于前夕果延僧人诵《焰口经》。阿狗者，乃曹氏无赖，少年未婚而卒者也。以阿狗无后，实未为之设食，闻此言亦骇，同以酒浆楮镪至三娘子前致祝。三娘子曰：“今夕当专为我设食，送我于河，此且祭祀，必有阿狗名乃可。”曹氏惧，如其言送之，三娘子遂愈。<br>
<br>
&nbsp;&nbsp;&nbsp;&nbsp;钱仲玉<br>
<br>
&nbsp;&nbsp;&nbsp;&nbsp;钱生仲玉，少年落魄，游兰溪署中。值上元夕，同人咸出观灯，仲玉中怀郁郁，独不往，步月庭除，叹曰：“安得五百金，使我骨肉团聚乎！”语毕，闻阶下应声曰：“有，有。”仲玉疑友人揶揄之，遍视，不见人，乃还斋坐。<br>
<br>
&nbsp;&nbsp;&nbsp;&nbsp;闻窗外谡谡声，一美女搴帏入曰：“郎勿惊，妾非人，亦非为祸者也。佳节异乡，共此岑寂。适闻郎语，笑郎以七尺男子，何难得五百金哉？”仲玉曰：“然则顷云『有有』者即卿耶？”曰：“然。”仲玉曰：“在何处？”女笑曰：“勿急，勿急。”即拉仲玉手同坐曰：“妾汪六姑也，葬此，为污泥所侵，求君改葬高处，必当如君言以报。”问：“何病亡？”女以手遮面曰：“羞不可言。”固问之，曰：“妾幼解风情，而生长小家，所居楼临街，偶倚窗，见一美少年方溺，出其阴，红鲜如玉，妾心慕之，以为天下男子皆然。已而嫁卖菜佣周某，貌即不佳，体尤琐秽，绝不类所见少年，以此怨思成疾，口不能言，遂卒。”仲玉闻之，心大动，弛下衣，拉女手使摸。而人声忽至，女遽拂衣起曰：“缘未到。”仲玉送至墙下，女除一银臂钏与之曰：“幸勿忘。”言毕而没。仲玉恍然如梦，视银钏，竟在手中，乃秘之。<br>
<br>
&nbsp;&nbsp;&nbsp;&nbsp;次夕人静，独步墙阴，遍视不复见，乃语主人，并出臂钏以证。主人异之，起土三尺许，得女尸，衣饰尽朽，肌色如生，与仲玉所见无异，右臂一钏犹存。仲玉解衣覆之，为备棺衾，移葬高阜。<br>
<br>
&nbsp;&nbsp;&nbsp;&nbsp;其夕，梦女来谢曰：“感郎信义，告郎金所，郎卧榻向左三尺，旧有人埋五百金，明当取之。”如其言，果得金如数。<br>
<br>
&nbsp;&nbsp;&nbsp;&nbsp;虾蟆蛊<br>
<br>
&nbsp;&nbsp;&nbsp;&nbsp;朱生依仁，工书，广西庆远府陈太守希芳延为记室。方盛暑，太守招僚友饮。就席，各去冠，众见朱生顶上蹲一大虾蟆，拂之落地，忽失所在。饮至夜分，虾蟆又登朱顶而朱不知，同人又为拂落，席间肴核，尽为所毁，复不见。朱生归寝，觉顶间作痒。次日，顶上发尽脱，当顶坟起如瘤，作红色。皮忽迸裂，一蟆自内伸头瞪目而望，前二足踞顶，自腰以下在头皮内，针刺不死。引出之，痛不可耐，医不能治。有老门役曰：“此蛊也，以金簪刺之当死。”试之果验，乃出其蟆。而朱生无他恙，惟顶骨下陷，若仰盂然。<br>
<br>
&nbsp;&nbsp;&nbsp;&nbsp;礅怪<br>
<br>
&nbsp;&nbsp;&nbsp;&nbsp;高睿功，世家子也。其居厅前有怪。每夜人行，辄见白衣人长丈余蹑后，以手掩人目，其冷如冰。遂闭前门，别开门出入。白衣人渐乃昼见，人咸避之。睿功偶被酒坐厅上，见白衣人登阶倚柱立，手拈其须，仰天微睇，似未见睿功在坐者。睿功潜至其后，挥拳奋击，误中柱上，挫指血出，白衣人已立丹墀中。睿功大呼趋击，时方阴雨，为苔滑扑地。白衣人见而大笑，举手来击，腰不能俯；似欲以足蹴，而腿又长不能举；乃大怒，环阶而走。睿功知其无能为，直前抱持其足而力掀之，白衣人倒地而没。睿功呼家人就其初起处掘，深三尺，得白瓷旧坐礅一个，礅上鲜血犹存，盖睿功指血所染也。击而碎之，其怪遂绝。<br>
<br>
&nbsp;&nbsp;&nbsp;&nbsp;六郎神斗<br>
<br>
&nbsp;&nbsp;&nbsp;&nbsp;广西南宁乡里，祀六郎神。人或语言触犯，则为祟。尤善媚女子，美者多为所凭。凡受其害者，以纸镪一束，饭一盂，用两三乐人，午夜祀之，送至旷野，即去而之他。其俗无夕不送六郎也。<br>
<br>
&nbsp;&nbsp;&nbsp;&nbsp;有杨三姑者，年十七，美姿容。日将夕，方与父母共坐，忽嫣然睨笑。久之，趋入房，施朱傅粉，娇羞百态。父母往问，砖石自空掷下，房门遂闭，惟闻两人笑语声。知为六郎，亟呼乐人送之。六郎不肯去。及晨，女出如常，云：“六郎美少年，头戴将巾，身披软甲，年可二十七八，与我甚恩爱，不必送他去。”父母无如何。<br>
<br>
&nbsp;&nbsp;&nbsp;&nbsp;越数夕，忽仓皇奔出曰：“又一六郎来！大胡子，貌甚狞恶，与前六郎争我相殴。前六郎非其敌也，行当去矣。”俄闻室中斗声甚剧，似无物不损者，父母乃召乐人双送之。两人俱去，三姑亦无恙。<br>
<br>
&nbsp;&nbsp;&nbsp;&nbsp;返魂香余家婢女招姐之祖母周氏，年七十余，奉佛甚虔。一夕寝矣，见室中有老妪立焉。初见甚短，目之渐长，手纸片堆其几上，衣蓝布裙，色甚鲜。周私忆，同一蓝色，何彼独鲜？问：“阿婆蓝布从何处染？”不答。周怒骂曰：“我问不答，岂是鬼乎！”妪曰：“是也。”曰：“既是鬼，来捉我乎？”曰：“是也。”周愈怒，骂曰：“我偏不受捉！”手批其颊，不觉魂出，已到门外，而老妪不见矣。<br>
<br>
&nbsp;&nbsp;&nbsp;&nbsp;周行黄沙中，足不履地。四面无人。望见屋舍，皆白粉垣，甚宏敞，遂入焉。案有香一枝，五色，如秤杆长，上面一火星红，下面彩绒披覆层迭，如世间婴孩所戴刘海搭状。有老妪拜香下，貌甚慈，问周何来，曰：“迷路到此。”曰：“思归乎？”曰：“欲归不得。”妪曰：“嗅香即归矣。”周嗅之，觉异香贯脑，一惊而苏，家中僵卧已三日矣。或曰：“此即聚窟山之返魂香也。”<br>
<br>
&nbsp;&nbsp;&nbsp;&nbsp;观音作别<br>
<br>
&nbsp;&nbsp;&nbsp;&nbsp;方姬奉一檀香观音像，长四寸。余性通脱，不加礼，亦不禁也。有张妈者，奉之尤虔，每早必往佛前，焚香稽首毕，方供扫除之役。余一日早晨，呼盥面汤甚急，而张方拜佛不已，余怒，取观音像掷地，足蹋之。姬泣曰：“昨夜梦观音来别我，云：『明日有小劫，我将他适矣。』今果被君作蹋，岂非数也！”乃送入准提庵。余想：佛法全空，焉得作如此狡狯，必有鬼物凭焉。嗣后，乃不许家人奉佛。<br>
<br>
&nbsp;&nbsp;&nbsp;&nbsp;兔儿神<br>
<br>
&nbsp;&nbsp;&nbsp;&nbsp;国初，御史某年少科第，巡按福建。有胡天保者爱其貌美，每升舆坐堂，必伺而睨之。巡按心以为疑，卒不解其故，胥吏亦不敢言。居无何，巡按巡他邑，胡竟偕往，阴伏厕所窥其臀。巡按愈疑，召问之。初犹不言，加以三木，乃云：“实见大人美貌，心不能忘，明知天上桂，岂为凡鸟所集，然神魂飘荡，不觉无礼至此。”巡按大怒，毙其命于枯木之下。逾月，胡托梦于其里人曰：“我以非礼之心干犯贵人，死固当，然毕竟是一片爱心，一时痴想，与寻常害人者不同。冥间官吏俱笑我、揶揄我，无怒我者。今阴官封我为兔儿神，专司人间男悦男之事，可为我立庙招香火。”闽俗原为聘男子为契弟之说，闻里人述梦中语，争醵钱立庙。果灵验如响。凡偷期密约，有所求而不得者，咸往祷焉。<br>
<br>
&nbsp;&nbsp;&nbsp;&nbsp;程鱼门曰：“此巡按未读《晏子春秋》劝勿诛羽人事，故下手太重。若狄伟人先生颇不然。相传先生为编修时，年少貌美。有车夫某，亦少年，投身入府，为先生推车，甚勤谨，与雇直钱，不受，先生亦爱之。未几病危，诸医不效，将断气矣，请主人至，曰：『奴既死，不得不言。奴之所以病至死者，为爱爷貌美故也。』先生大笑，拍其肩曰：『痴奴子！果有此心，何不早说矣？』厚葬之。”<br>
<br>
&nbsp;&nbsp;&nbsp;&nbsp;玉梅<br>
<br>
&nbsp;&nbsp;&nbsp;&nbsp;香亭家婢玉梅，年十余岁，素勤。忽懒，终日昏睡，笞之亦不改。每夜喃喃，如与人私语。问之，不肯说，褫下衣验其阴，已非处子，且溃烂矣。拷讯乃云：“夜有怪，状如黑羊，能作人语。阳具如毛锥，痛不可当。戒我勿告人，如告人，当拉我去，置之死地。”众骇然。<br>
<br>
&nbsp;&nbsp;&nbsp;&nbsp;伺婢卧，夜窃听焉。初作猫饮水声，继而呻吟，香亭率众持棍入，烛照无人，问：“怪何在？”婢指牀下曰：“此绿眼者是也。”果见眼光两道，闪耀处，帐色皆绿。棍击之，跳起冲窗去，满房帐钩箱锁之类，锵锵有声。次日失婢所在，遍觅不得。薄暮，灶下人见风飘红布裙一条在柴房西角处，往寻得婢，痴迷不醒。灌以姜汁，苏曰：“怪昨夜来云：『事为汝主所知，不得不抱汝去。』遂藏我于柴房中，约今夜仍来。”问：“听得猫饮水声，何耶？”曰：“怪每氵㸒我，先舐后交，口舐差乐也。”香亭即日呼媒者，将玉梅转售他家，怪竟不往。<br>
<br>
&nbsp;&nbsp;&nbsp;&nbsp;卢彪<br>
<br>
&nbsp;&nbsp;&nbsp;&nbsp;余幼时同馆卢彪，一日至馆，神色沮丧，问之，曰：“我昨日往西湖扫墓，归迟，城门闭矣，宿某店家。夜月甚明，鸡鸣即起，踏月进城。至清波门外，小憩石上。见远远一女子来，向余伏拜。余疑其非人，口诵《大悲咒》拒之。女如畏闻而不敢近者，我逼而诵之。我愈近女，女愈远我，我惊，乃狂奔数里。将入瓮城，见东方渐白，卖鱼人挑担往来，以为此时尚复何惧，何不重至旧处一探踪迹？行至前路，不料此女高坐石上，如有所待。望见我便大笑，奔前相扑，冷风如箭，毛发尽颤。我惶急，再诵《大悲咒》拒之。女大怒，将手向上一伸，两条枯骨侧侧有声，面上非青非黄，七窍流血。我不觉狂叫仆地，枯骨从而压之，我从此昏昏无知矣。后有行路者过，扶起，以姜汁灌我，才得苏醒还家。”余急与诸窗友置酒为卢压惊，视其耳鼻两窍及辫发中尚有青泥填塞，星星如小豆。或云：“皆卢所自塞也，故两手亦皆泥污。”孔林古墓<br>
<br>
&nbsp;&nbsp;&nbsp;&nbsp;雍正间，陈文勤公世倌修孔林。离圣墓西十余步，地陷一穴，探之：中空，广阔丈余，有石榻；榻上朱棺已朽，白骨一具甚伟，旁置铜剑，长丈余，晶莹绿色，竹简数十页，若有蝌蚪文者。取视，成灰。鼎俎尊彝之属，亦多破缺漫漶。文勤公以为此墓尚在孔子之先，不宜惊动，谨加砖石封砌之，为设少牢之奠焉。<br>
<br>
&nbsp;&nbsp;&nbsp;&nbsp;史阁部降乩扬州谢启昆太守扶乩，灰盘书《正气歌》数句，太守疑为文山先生，整冠肃拜。问神姓名，曰：“亡国庸臣史可法。”时太守正修葺史公祠墓，环植松梅，因问：“为公修祠墓，公知之乎？”曰：“知之。此守土者之责也，然亦非俗吏所能为。”问自己官阶，批曰：“不患无位，患所以立。”谢无子，问：“将来得有子否？”批曰：“与其有子而名灭，不如无子而名存。太守勉旃。”问：“先生近已成神乎？”曰：“成神。”问：“何神？”曰：“天曹稽察大使。”书毕，索长纸一幅，问：“何用？”曰：“吾欲自题对联。”与之纸，题曰：“一代兴亡归气数，千秋庙貌傍江山。”笔力苍劲，谢公为双勾之，悬于庙中。<br>
<br>
&nbsp;&nbsp;&nbsp;&nbsp;悬头竿子<br>
<br>
&nbsp;&nbsp;&nbsp;&nbsp;某令宰宝山时，有行商来告抢夺者，被抢处系一坍港泊舟所也。令往视其地，见水路可通城中，而乘舟者例在此处雇夫起行，心疑之，众莫言其故。<br>
<br>
&nbsp;&nbsp;&nbsp;&nbsp;一把总来见曰：“此地原可通舟，所以客来必起拨者，港口穷民籍挑驮之力为餬口计故也。”令问抢夺事，曰：“不敢言，须宽把总罪，才敢言。”令曰：“律有自首免罪之条，汝告我，即为自首矣，何妨？”曰：“诸抢夺者，皆把持垄断人也，把总儿子亦在其中。前月某商到此，见水路可通，不肯起拨，因而打吵，事实有之。”乾隆三十年新例：拿获强盗者，破格超迁。令定案时，心想迁官，竟以获盗具详；把总知情，照窝家例立决。一时斩者六人，令超迁安庆知府。<br>
<br>
&nbsp;&nbsp;&nbsp;&nbsp;后六年，署松泰道。巡海至宝山抢夺处，见六竿子挂髑髅尚存。问跟役曰：“前累累者何物耶？”役曰：“此六盗也，大人以此升官而忘之耶？”令不觉悚然，怒曰：“死奴！谁教汝引我至此？速归！速归！”舁至衙，骂司阍者曰：“此内室也，汝何敢放某把总擅入！”言毕而背疮发，一疮六头，如相啮者。家人知为不祥，烧纸钱、请高僧忏悔，卒以不起。陈紫山<br>
<br>
&nbsp;&nbsp;&nbsp;&nbsp;余乡会同年陈紫山，名大 