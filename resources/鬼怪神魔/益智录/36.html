
&nbsp;&nbsp;&nbsp;&nbsp;二邑巨家，结儿女之亲，余仅闻女家世籍齐邑。嗣女双目失明，女父以女不堪嫔富室，敬烦原媒退婚。男父曰：“婚既结而复退，世间岂有是理！然娶媳双失目，亦非细故。”言已，俯首踌躇。媒曰：“此系女家情愿，非君父子二三其德。”公曰：“虽然，事关伦常，不宜轻诺。”言际，有五尺之童在侧，即女之婿也，忽插言曰：“媳妇失目则议退婚，设吾失目，岳家断不敢生退婚之心。”公曰：“汝不嫌乎？”曰：“命也，何嫌之有？”男父笑谓媒曰：“勿议此，童子欲之，天缘定矣。”嗣瞽女及笄，于归时，女父市美女为婢陪送之，而婿惟笃夫妇之义，婢妾则备员而已。后五子登科，悉瞽夫人所生，婢妾无出焉。<br><br>&nbsp;&nbsp;&nbsp;&nbsp;虚白道人曰：凡人至十馀岁时，已知女之妍媸，慕少艾者比比也。某婿之言，固人所不能言，亦人所不欲言也。人不能者而能之，其能奇；人不欲者而欲之，其欲尤奇。五子登科，固缘祖功宗德，然生五子之夫人，其福命亦不同寻常也。庭前五桂，媲美燕山，谓非不嫌瞽妇之所致哉？<br><br>&nbsp;&nbsp;&nbsp;&nbsp;即不嫌瞽妇一节推之，生平之盛德可想。作善降祥，事虽异，而理则常也。马竹吾　　此亦笃夫妇伦之报也。黄琴轩<br><br>&nbsp;&nbsp;&nbsp;&nbsp;五尺之童有此卓识，伟哉！何子英<br><br>&nbsp;&nbsp;&nbsp;&nbsp;己所不欲，勿施于人，大贤以下所难。某公子之言，只是恕字勘得透耳？行文亦复简洁。杨子厚<script></div>

<script>zj_waps2();</script>
<div class="m-page">
<a href="https://www.mingqingxiaoshuo.com/guiguaishenmo/yizhilu/16959.html"><button type="button" class="btn btn-danger pull-left col-md-2 col-xs-3 col-sm-3">上一章</button></a>
<a href="https://www.mingqingxiaoshuo.com/guiguaishenmo/yizhilu/"><button type="button" class="btn btn-danger col-md-2 col-xs-4 col-sm-4 col-md-offset-3 col-xs-offset-1 col-sm-offset-2">返回目录</button></a>
<a href="https://www.mingqingxiaoshuo.com/guiguaishenmo/yizhilu/16961.html"><button type="button" class="btn btn-danger pull-right col-md-2 col-xs-3 col-sm-3">下一章</button></a>
</div>
