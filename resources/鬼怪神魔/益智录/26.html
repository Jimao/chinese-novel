
&nbsp;&nbsp;&nbsp;&nbsp;江氏，章邑窦诚之继室，适诚三祀而诚卒。嫡无出，江亦未育。夫堂弟诗有二子，诗嗜饮赌，子复肖之，以故清贫如洗。氏欲继一为嗣，决渠不能守成，日夜思虑，苦无臧谋。乃市妍婢，佣老媪伴焉，盖欲令诗交婢得子，以承宗祧也。示意婢媪，托故不家。诗闻婢美，乘嫂他出而往观之；见婢心悦，不肯遽去。媪遵江氏教，出酒食留诗，促婢侍饮。婢既怀春，诗复诱之，遂私合焉。江将归而诗始去。嗣江他出，诗辄与婢同寝处。亦有时乘间暗度，谓嫂防察所不及，而不知借种之情由也。及二年，婢有娠。江问诗曰：“婢之娠，叔知之否？”诗言不知。婢与媪共证之，诗不言。江曰：“叔既与婢有私，即合以婢赠叔，嗣听叔与婢往来，食饮与共，若家政则勿劳清神。”诗唯命。未几，婢果生男，名曰幸生。诗亦从此戒博饮，因屡至嫂家，有时代理细事，丝毫不妄费。江知其已改前非，渐以家务相托，诗处之井井有条理。幸生稍长，始殡诚。一切悉听诗经营，而己不与闻焉。<br><br>&nbsp;&nbsp;&nbsp;&nbsp;虚白道人曰：智哉江氏，深虑逾男子矣！世之愚夫愚妇，视财如命。蓄得小康产业，过继非人，酗酒滥赌，抛财荡产；刻薄成家者，甚至老受饥寒。岂尽系于命数哉？亦由处之不善耳！<br><br>&nbsp;&nbsp;&nbsp;&nbsp;大类阳翟贾人作用。为宗祀计，与谋人以利己者，心迹迥殊，是谓德慧术知。马竹吾<script></div>

<script>zj_waps2();</script>
<div class="m-page">
<a href="https://www.mingqingxiaoshuo.com/guiguaishenmo/yizhilu/16949.html"><button type="button" class="btn btn-danger pull-left col-md-2 col-xs-3 col-sm-3">上一章</button></a>
<a href="https://www.mingqingxiaoshuo.com/guiguaishenmo/yizhilu/"><button type="button" class="btn btn-danger col-md-2 col-xs-4 col-sm-4 col-md-offset-3 col-xs-offset-1 col-sm-offset-2">返回目录</button></a>
<a href="https://www.mingqingxiaoshuo.com/guiguaishenmo/yizhilu/16951.html"><button type="button" class="btn btn-danger pull-right col-md-2 col-xs-3 col-sm-3">下一章</button></a>
</div>
