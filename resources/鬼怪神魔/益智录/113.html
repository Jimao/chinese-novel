
&nbsp;&nbsp;&nbsp;&nbsp;〔总牌双调新水令〕一杯浊酒下《离骚》，莽天涯把香魂重吊。涂山翻秘录，湘水洗情苗。牢落吟瓢，都付与鲍家稿。<br><br>&nbsp;&nbsp;&nbsp;&nbsp;〔驻马听〕木客花妖，魑魅多情红豆少；江妃海若，精灵无恙碧天遥。三生亭畔牡丹娇，五云城上芙蓉笑。才多恨转饶，醉昆仑踏遍了邯郸道。<br><br>&nbsp;&nbsp;&nbsp;&nbsp;〔沉醉东风〕吊秋月女郎坟小，锁春阴燕子楼高。访天台有落花，泛海外多仙草。尽巫山雨窟云巢，梦里如烟卷地消，也要把烟痕细描。<br><br>&nbsp;&nbsp;&nbsp;&nbsp;〔雁儿落〕说不尽逐杨花命薄飘飘，有几个玉堂人金闺料。算多少红楼花月身，都睡了黄土风流觉。<br><br>&nbsp;&nbsp;&nbsp;&nbsp;〔得胜令〕问谁个天渚整星桥，月殿响云萧；玉枕寻江浦，瑶环觅汉皋。萧条，步仙踪环珮渺；寂寥，惜芳尘寤寐劳。<br><br>&nbsp;&nbsp;&nbsp;&nbsp;〔甜水令〕只有些仿仿佛佛，隐隐现现，诗魔萦绕。不是彩云抛，是笔底精魂做花片儿，一字字都化做艳李夭桃。<br><br>&nbsp;&nbsp;&nbsp;&nbsp;〔碧玉箫〕听风弄林梢，似有个人娟俏；看月漾花条，似有个人幽窈。情难了，拨秋灯尽力瞧。月儿又摇，风儿又袅，风娟月媚谁同调。<br><br>&nbsp;&nbsp;&nbsp;&nbsp;〔拙鲁速〕从今后策神鳌要问碧霄，驾长蛟要破海潮。锦字也休烧，铁网也休捞。声萧萧是万树秋号，势滔滔是三江暮涛。华岳是岧峣，峨嵋是逋峭。恰便似跨湘，赋《大招》，只少个木兰舠，碧玉桡。<br><br>&nbsp;&nbsp;&nbsp;&nbsp;〔尾声〕玉鱼金碗关情抱，是长吉囊中诗料。蘼芜日日生，豆蔻年年老。只愁他普天下作鬼的，相思何日了。<br><br>&nbsp;&nbsp;&nbsp;&nbsp;读竟佳著，无任钦佩，泣鬼搜神，尽皆入妙。文则大海回澜，事则夏云奇峰，殆与《聊斋志异》、《池北偶谈》、《虞初新志》诸书争席，洵足名世寿世，有益风教者不少，诚董狐之妙笔，风雅之大观也。沄弱少诗书之训，长无笔墨之缘，忽睹奇文，为之拍案者累日。谨填数词以志幸。时在咸丰丁巳花朝后日，识于桐荫花馆。<br><br>&nbsp;&nbsp;&nbsp;&nbsp;同邑大梦居士愚弟余澐云川氏拜读。<script></div>

<script>zj_waps2();</script>
<div class="m-page">
<a href="https://www.mingqingxiaoshuo.com/guiguaishenmo/yizhilu/17036.html"><button type="button" class="btn btn-danger pull-left col-md-2 col-xs-3 col-sm-3">上一章</button></a>
<a href="https://www.mingqingxiaoshuo.com/guiguaishenmo/yizhilu/"><button type="button" class="btn btn-danger col-md-2 col-xs-4 col-sm-4 col-md-offset-3 col-xs-offset-1 col-sm-offset-2">返回目录</button></a>
<a href="https://www.mingqingxiaoshuo.com/guiguaishenmo/yizhilu/17038.html"><button type="button" class="btn btn-danger pull-right col-md-2 col-xs-3 col-sm-3">下一章</button></a>
</div>
