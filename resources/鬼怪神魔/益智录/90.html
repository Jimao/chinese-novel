
&nbsp;&nbsp;&nbsp;&nbsp;东村某，兄弟各爨，弟富而兄贫。兄卒无子，妻刘氏又复失明，势必饿死。邻里共怜之，遂约村中数人往见某，代刘祈賙恤，竟不允许。众曰：“乡党有急，尚宜賙之，况嫂乎？”曰：“分管时，兄未怜吾幼，多与毫厘。賙急犹可，賙嫂实不欲。”众恚而出曰：“某二子而伊兄无子，托言伊嫂欲继伊子为嗣，某不欲其子出继，或賙其嫂。”众复入向某言之，某笑曰：“继吾子以自养，吾嫂之计亦巧矣。且是令吾子弃饱暖而受饥寒，吾岂欲乎？”众正言之，曰：“律无绝长之理，法制如是。”某仍不听，言愈弗逊。众益恚，见刘氏，令渠当官过继。醵资遣佣人导刘去，具呈控某，准。某惧，哀戚里求息讼，将家产阄分，因使其长子带产出继。<br><br>&nbsp;&nbsp;&nbsp;&nbsp;虚白道人曰：嫂贫而养之，无嗣而继之，分也，何待人言？至言之不听，其人已不足齿数矣。究之不能不养，不敢不继，为不养不继者之榜样，是养之继之，而仍为天下之罪人也。<script></div>

<script>zj_waps2();</script>
<div class="m-page">
<a href="https://www.mingqingxiaoshuo.com/guiguaishenmo/yizhilu/17013.html"><button type="button" class="btn btn-danger pull-left col-md-2 col-xs-3 col-sm-3">上一章</button></a>
<a href="https://www.mingqingxiaoshuo.com/guiguaishenmo/yizhilu/"><button type="button" class="btn btn-danger col-md-2 col-xs-4 col-sm-4 col-md-offset-3 col-xs-offset-1 col-sm-offset-2">返回目录</button></a>
<a href="https://www.mingqingxiaoshuo.com/guiguaishenmo/yizhilu/17015.html"><button type="button" class="btn btn-danger pull-right col-md-2 col-xs-3 col-sm-3">下一章</button></a>
</div>
