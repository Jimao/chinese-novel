
&nbsp;&nbsp;&nbsp;&nbsp;一孀妇生有二子：某甲、某乙。乙不孝不弟，居恒不知恭兄。与甲同居，私蓄货财，甲亦不敢遏止之。母偶为盘诘，辄恶声以相向。其犯上之举，擢发难数。乙私蓄意足，欲与甲分居各爨。甲曰：“各爨可耳。坡地数亩，可留为养亲之资，何必分？”乙疾视曰：“更迭奉养，何需资？”甲唯唯。<br><br>&nbsp;&nbsp;&nbsp;&nbsp;既分，兄贫弟富，更兼饥馑相因，甲衣食不足，竭力奉事，尚幸不至冻馁。某乙家食有美疏，而以疏者奉母。每食无馀，兼有不饱。偶不饥食少，乙疑母嫌食疏，辄怒目曰：“似此饭食，某甲一日亦未必两进。”母闻之，怒不敢言，惟于无人时饮泣而已。<br><br>&nbsp;&nbsp;&nbsp;&nbsp;一月，甲应奉养，而甑冷囊空，一日不能两餐，遂谓母曰：“祈暂就食于弟，吾少有进项，即去奉请。且母在弟家住几日，吾嗣后如数补之，亦无亏于弟。”母从之。次日早去，乙见而问之，母以甲言告。乙曰：“吾不能。无力奉事，甲短于才；从其饥饿，母蹇于命。于吾何与？”曰：“吾住此几日，汝兄按日补之。”乙曰：“吾仍不欲。譬如借给他人钱，毫无利息，俟月馀始楚之，出钱者有何利益？”乙母曰：“惟然，汝炊饭已熟，吾饭后自去。”乙怒曰：“母何痛甲不痛吾？费在吾而省在甲，惟母欲之，吾实不能如命。”曰：“吾非痛汝兄，实饥耳。”乙曰：“母即饥，宜速回食于甲。吾饭即分给贫人，决不令母食。”母怒，欲强食之。乙妻力按锅盖，不听母启。乙复在外大呼兄名，口出不逊。母羞愧难堪，大哭而去。未出庄，忽无云而雷，其声甚厉，回首见乙家烟火飞腾。急回视之，釜破饭扬，乙夫妇不惟身首异处，其骨肉粉碎无算矣。　　虚白道人曰：某乙之事，闻者莫不痛心切齿，恨造物竟生是人也，世间竟有是人也。其报应在当时，洵痛快人心也！<br><br>&nbsp;&nbsp;&nbsp;&nbsp;极力翻腾，深得蓄势之法。何子英<br><br>&nbsp;&nbsp;&nbsp;&nbsp;有天理。渔樵散人志<script></div>

<script>zj_waps2();</script>
<div class="m-page">
<a href="https://www.mingqingxiaoshuo.com/guiguaishenmo/yizhilu/16961.html"><button type="button" class="btn btn-danger pull-left col-md-2 col-xs-3 col-sm-3">上一章</button></a>
<a href="https://www.mingqingxiaoshuo.com/guiguaishenmo/yizhilu/"><button type="button" class="btn btn-danger col-md-2 col-xs-4 col-sm-4 col-md-offset-3 col-xs-offset-1 col-sm-offset-2">返回目录</button></a>
<a href="https://www.mingqingxiaoshuo.com/guiguaishenmo/yizhilu/16963.html"><button type="button" class="btn btn-danger pull-right col-md-2 col-xs-3 col-sm-3">下一章</button></a>
</div>
