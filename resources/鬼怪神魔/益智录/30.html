
&nbsp;&nbsp;&nbsp;&nbsp;明季卜鸿，字小丰，楚人也。性好读而质甚鲁。一日午后，信步游东皋，见遥峰缺处，日隐半规，遂宛然独笑曰：“佳境哉！今何兴致如此？”忽对面来一油壁香车，意车中当是美人。及近视之，乃中旬媪也。媪曰：“君非小郎也？”曰：“然。”曰：“特诣府敬迓，遇诸途，往返少驰十馀里。兹有一事，请升车至舍下商之。”卜迟疑不决。媪曰：“勿疑。所商之事，实君求之而不可必得者也。”卜从之。升车后，车行如飞，少顷至。延入，见有丽女在室，亦不走避。就坐，请其姓氏。媪曰：“言之勿骇，吾实狐。若论戚属，吾郎君之表伯母也。吾事君表伯伍公十馀年，生小女丽娘。不期彼谬听术士之言，将老身拘入坛内，以细纸蒙固，书符其上。君时年方七岁，以物击纸破，老身得脱其难，携女遁去。小女与郎君同庚，此事应亦记忆。”卜谛视女，曰：“是，是，吾犹记表妹笑，两腮有小窝。”及晚，媪使女与同寝处，遂相欢洽。旦日，卜仍读如故。女听其读《乡党篇》，曰：“此真所谓句读犹未谙者！‘伤人乎不’是一句，‘虽疏食菜羹瓜’是一句。圣人仁民爱物，岂有不问马之理？每食必祭，故祭必齐如也。君守高头讲章，想皇、邢诸疏悉未之见耳。且君年已二十有奇，犹镇日朗诵四书白文，将以半部《论语》治太平乎？”卜谢之曰：“卿焉学？何深通理解如此？”女曰：“通不能深，已应试备博士弟子员矣！”卜惊问故。曰：“妾男装师事某孝廉十有一年，不惟掇芹，行将攀桂，君可中场外之举人。”卜益滋疑。曰：“何疑？妾之名，实冒君之字，曾不闻蜚声黉序者有卜小丰耶？”卜始知媪以女妻己，盖有夙志。于是卜不复读，日与丽娘谈宴，渐磨既久，豁然开朗。比玩味佳人妙品，由浅入深，亦渐渐知所造端，觉手疲口沫不啻也，帖括之业因而移情枕上。<br><br>&nbsp;&nbsp;&nbsp;&nbsp;卜在女家住及半月，女欲与同归。卜曰：“嫡妻盖氏悍妒，奈何？”女曰：“妾不惧。渠若不妒，犹占便宜。”卜归，直告盖。及数夕，盖不令卜宿女室。女曰：“醋态露矣！”卜欲走告伍公，女曰：“不可，家务将兴，未可以戚我老父。”女将卧榻徙于盖室，卜止之，不听。至晚，女牵卜与同榻，盖如迷茫，不与争执。卜疑而问女。曰：“妾以小术箝制之耳。”盖由是畏女，后渐敬女如宾客。女亦不自当夕，卜愈贤之。<br><br>&nbsp;&nbsp;&nbsp;&nbsp;游戏三昧，巧不伤雅，较《聊斋》“黾翁头上”之讥，更觉敦厚。马竹吾<script></div>

<script>zj_waps2();</script>
<div class="m-page">
<a href="https://www.mingqingxiaoshuo.com/guiguaishenmo/yizhilu/16953.html"><button type="button" class="btn btn-danger pull-left col-md-2 col-xs-3 col-sm-3">上一章</button></a>
<a href="https://www.mingqingxiaoshuo.com/guiguaishenmo/yizhilu/"><button type="button" class="btn btn-danger col-md-2 col-xs-4 col-sm-4 col-md-offset-3 col-xs-offset-1 col-sm-offset-2">返回目录</button></a>
<a href="https://www.mingqingxiaoshuo.com/guiguaishenmo/yizhilu/16955.html"><button type="button" class="btn btn-danger pull-right col-md-2 col-xs-3 col-sm-3">下一章</button></a>
</div>
