
&nbsp;&nbsp;&nbsp;&nbsp;说部书，唐宋人尚已；近今则蒲留仙《聊斋志异》，怡心悦目，殆移我情，不厌百回读也。其叙事委曲详尽而不嫌琐屑，其选词典赡风华而不病文胜，其用笔轻倩波俏而不失纤巧。其奇想天开，凭空结撰，陆离光怪，出人意表，而不得谓事所必无，以乌有子虚目之。向以为绝调独弹，殆寡和矣。辛酉夏，余于役历下，得解君子镜所著《益智录》八册，细读一过，而惊留仙有嗣响也。同年友叶芸士廉访谓其为书“无一肮脏语，无一轻薄语，劝善惩氵㸒，一轨于正”，大异乎《聊斋》之呵神詈鬼，以抒其抑郁牢骚之气者，斯言当矣。顾余尤喜其逼肖留仙，而无刻意规摹之迹，是真善学前贤而遗貌取神者。亟宜付梓，以公同好，抑以知操觚为文，师古非袭古也。解君具如此才华，博一青衿不可得，训蒙乡曲，今已垂老，而托心豪素，绝无几微不平之鸣犯其笔端，其学与养为何如矣！学士读书稽古，怀才不遇，即游戏文章，亦足立言不朽，如芸士谓为若劝若惩，有功世道云云者。吾知君雅不欲以斯录自见，而斯录未尝不可以见君；斯录不足以传君，而君固将以斯录传也。质之芸士，当不河汉斯言。<br><br>&nbsp;&nbsp;&nbsp;&nbsp;咸丰辛酉夏至后十日，滨州杜乔羽筠巢甫识。<script></div>

<script>zj_waps2();</script>
<div class="m-page">
<a href="https://www.mingqingxiaoshuo.com/guiguaishenmo/yizhilu/17018.html"><button type="button" class="btn btn-danger pull-left col-md-2 col-xs-3 col-sm-3">上一章</button></a>
<a href="https://www.mingqingxiaoshuo.com/guiguaishenmo/yizhilu/"><button type="button" class="btn btn-danger col-md-2 col-xs-4 col-sm-4 col-md-offset-3 col-xs-offset-1 col-sm-offset-2">返回目录</button></a>
<a href="https://www.mingqingxiaoshuo.com/guiguaishenmo/yizhilu/17020.html"><button type="button" class="btn btn-danger pull-right col-md-2 col-xs-3 col-sm-3">下一章</button></a>
</div>
