&nbsp;&nbsp;&nbsp;&nbsp;登途行数百里，法师嗟叹。猴行者曰：“我师且行，前去五十里地，乃是西王母池。”法师曰：“汝曾到否？”行者曰：“我八百岁时，到此中偷桃吃了；至今二万七千岁，不曾来也。”法师曰：“愿今日蟠桃结寔，可偷三五个吃。”猴行者曰：“我因八百岁时，偷吃十颗，被王母捉下，左肋判八百，右肋判三千铁棒，配在花果山紫云洞。至今肋下尚痛。我今定是不敢偷吃也。”法师曰：“此行者亦是大罗神仙。元初说他九度见黄河清，我将谓他妄语；今见他说小年曾来此处偷桃，乃是真言。”<br><br>&nbsp;&nbsp;&nbsp;&nbsp;前去之间，忽见石壁高芩万丈；又见一石盘，阔四五里地；又有两池，方广数十里，瀰瀰万丈，鸦鸟不飞。七人才坐，正歇之次，举头遥望万丈石壁之中，有数株桃树，森森耸翠，上接青天，枝叶茂①浓，下浸池水。法师曰：“此莫是蟠桃树？”行者曰：“轻轻小话，不要高声！此是西王母池。我小年曾此作贼了，至今由怕。”法师曰：“何不去偷一颗？”猴行者曰：“此桃种一根，千年始生，三千年方见一花，万年结一子，子万年始熟。若人吃一颗，享年三千岁。”师曰：“不恠汝寿高！”猴行者曰：“树上今有十余颗，为地神专在彼此守定，无路可去偷取。”师曰：“你神通广大，去必无妨。”说由未了，攧下三颗蟠桃入池中去。师甚敬惶。问：“此落者是何物？”答曰：“师不要敬，此是蟠桃正热，攧下水中也。”师曰：“可去寻取来吃。”<br><br>&nbsp;&nbsp;&nbsp;&nbsp;猴行者即将金镮杖向盘石上敲三下，乃见一个孩儿，面带青色，爪似鹰鹞，开口露牙，从池中出。行者问：“汝年几多？”孩曰：“三千岁。”行者曰：“我不用你。”又敲五下，见一孩儿，面如满月，身挂绣缨。行者曰：“汝年多少？”答曰：“五千岁。”行者曰：“不用你。”又敲数下，偶然一孩儿出来。问曰：“你年多少？”答曰：“七千岁。”行者放下金镮杖，叫取孩儿入手中，问：“和尚，你吃否？”和尚闻语，心敬便走。被行者手中旋数下，孩儿化成一枝乳枣，当时吞入口中。后归东土唐朝，遂吐出于西川。至今此地中生人参是也。<br><br>&nbsp;&nbsp;&nbsp;&nbsp;空中见有一人，遂吟诗曰：<br><br>&nbsp;&nbsp;&nbsp;&nbsp;花菓山中一子方，小年曾此作场乖。<br><br>&nbsp;&nbsp;&nbsp;&nbsp;而今耳热空中见，前次偷桃客又来。<br><br>&nbsp;&nbsp;&nbsp;&nbsp;——————————<br><br>&nbsp;&nbsp;&nbsp;&nbsp;原书校记<br><br>&nbsp;&nbsp;&nbsp;&nbsp;①&nbsp;“茂”，原作日字头。<br><br>&nbsp;&nbsp;&nbsp;&nbsp;www.txshuku.Com^T*xt-。小%说天.堂<br>