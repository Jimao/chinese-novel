&nbsp;&nbsp;&nbsp;&nbsp;登途行数十里，人烟寂寂，旅店稀稀。又过一山，山岭崔嵬，人行不到，鸦鸟不飞，未知此中是何所在。<br><br>&nbsp;&nbsp;&nbsp;&nbsp;行次欲近官道，道中更无人行。又行百里之中，全无人烟店舍。<br><br>&nbsp;&nbsp;&nbsp;&nbsp;入到国中，见一所荒寺，寺内亦无僧行。又见街市数人，问云：“此是何处？”其人不言不语，更无应对。法师一见如此，转是恓惶。七人遂乃止宿此中。<br><br>&nbsp;&nbsp;&nbsp;&nbsp;来日天晓，有钱又无米籴；问人，人又不应。逡巡投一国，入其殿宇，只见三岁孩儿无千无万。国王一见法师七人，甚是信善，满国焚香，都来恭敬。王问：“和尚欲往何所？”法师答曰：“为东土众生，入于竺国请取经教。”国王闻语，合掌虔诚。遂惠白米一硕（读shí，通石，十斗），珠珍一斗、金钱二千、彩帛二束，以赠路中食用；又设斋供一筵，极是善美。僧行七人，深谢国王恩念，多感再三。<br><br>&nbsp;&nbsp;&nbsp;&nbsp;国王曰：“曾识此国否？”法师答：“不识。”国王曰：“此去西天不远。”法师又问：“臣启大王：此中人民得恁地性硬，街市往来，叫也不应。又无大人，都是三岁孩儿。何故孩儿无数，却无父母？”国王大笑曰：“和尚向西来，岂不见人说有鬼子母国？”法师闻语，心如半醉：“然我七人，只是对鬼说话？”国王曰：“前程安稳，回日祇备茶汤。”法师七人大生惭愧，临行乃留诗曰：<br><br>&nbsp;&nbsp;&nbsp;&nbsp;谁知国是鬼祖母，正当饥因得斋餐。<br><br>&nbsp;&nbsp;&nbsp;&nbsp;更蒙珠米充盘费，愿取经回报答恩。<br><br>&nbsp;&nbsp;&nbsp;&nbsp;鬼子母赠诗云：<br><br>&nbsp;&nbsp;&nbsp;&nbsp;稀疏旅店路蹊跷，借问行人不应招。<br><br>&nbsp;&nbsp;&nbsp;&nbsp;西国竺天看便到，身心常把水清浇。<br><br>&nbsp;&nbsp;&nbsp;&nbsp;早起晚眠勤念佛，晨昏祷祝备香烧。<br><br>&nbsp;&nbsp;&nbsp;&nbsp;取经回日须过此，顶敬祇迎住数朝。<br>